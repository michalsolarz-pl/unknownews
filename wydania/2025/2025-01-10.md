Cześć!

Jak co tydzień przybywam z nową porcją ciekawych treści z branży IT.

Jestem mile zaskoczony, bo od ostatniego wydania newslettera przybyło tutaj ponad 250 nowych subskrybentów! Dzięki za zaufanie i przy okazji zapraszam do zapoznania się z archiwum poprzednich wydań.

 

Życzę przyjemnego piątku i zapraszam do lektury.

 

◢ #unknownews ◣

**Przegląd 22 najlepszych innowacji z targów CES 2025 w Las Vegas**  
[https://www.zdnet.com/article/ces-2025-zdnet-best-products-2025-01-09/?utm_source=tldrnewsletter](https://www.zdnet.com/article/ces-2025-zdnet-best-products-2025-01-09/?utm_source=tldrnewsletter)  
**INFO:** Jak co roku, na targach CES debiutują nowe technologie, których nie znaliśmy wcześniej. W tym roku było sporo integracji z AI, ale i rozwiązania związane ze smart okularami, monitorowaniem zdrowia i wiele innych. Artykuł omawia 22 subiektywnie najciekawsze z prezentowanych innowacji.  

**Zbackdoorujemy Twoje backdoory! - kolejne sprytne zakupy domen**  
[https://labs.watchtowr.com/more-governments-backdoors-in-your-backdoors/](https://labs.watchtowr.com/more-governments-backdoors-in-your-backdoors/)  
**INFO:** Pamiętasz grupę badaczy, która kupując wygasłą domenę za kilka dolarów, przejęła rejestr domen MOBI? Chyba im się spodobała ta zabawa, bo wybrali się na kolejne zakupy. Tym razem kupili ponad 40 domen używanych wcześniej w popularnych webshellach. Okazało się, że niektóre backdoory nadal starają się łączyć do wspomnianych domen. Część złośliwego oprogramowania znajdowała się na serwerach rządowych. Ich eksperyment ujawnił około 4000 stale aktywnych backdoorów, które wykorzystują wygaśnięte domeny, które dało się przejąć.  

**Hackowanie interfejsów sprzętowych z Arduino (film, 15m)**  
[https://www.youtube.com/watch?v=OlNeXY6SopM](https://www.youtube.com/watch?v=OlNeXY6SopM)  
**INFO:** Nie każde urządzenie posiada wygodny panel sterujący, czy możliwość sterowania nim z poziomu aplikacji mobilnej. Czasami mamy do czynienia z interfejsem wymagającym kilkunastu kliknięć w menu w celu aktywacji pewnej funkcji. A gdyby tak to zautomatyzować? Film pokazuje, jak wykorzystać Arduino do sterowania dowolnym urządzeniem. Tutaj autor prezentuje automatyzację chińskiego monitora, ale jest to tylko przykład, który z łatwością możesz przenieść na inny sprzęt. Nie znam się na elektronice, ale ten materiał mnie wciągnął!  

**Zbuduj własną elektroniczną pogodynkę - Raspberry Pi i e-papier**  
[https://informatykzakladowy.pl/pogodynka-zrob-to-sam/](https://informatykzakladowy.pl/pogodynka-zrob-to-sam/)  
**INFO:** Autor przedstawia projekt budowy samodzielnej stacji pogodowej wykorzystującej płytkę "Pimoroni Badger 2040W" z e-papierowym wyświetlaczem, który ze względu na niski pobór mocy zapewnia długi czas pracy na baterii. W artykule znajdziesz opis zastosowanych rozwiązań zarówno hardwarowych, jak i softwarowych. Nawet jeśli nie planujesz budować swojej własnej stacji pogody, to ten tekst może być dobrą inspiracją do wejścia w świat budowy własnych rozwiązań IoT.  

**Dodajmy autopilota do Volvo... z 1993 roku**  
[https://practicapp.com/carbagepilot-part1/](https://practicapp.com/carbagepilot-part1/)  
**INFO:** Autor podjął się wyzwania polegającego na dodaniu funkcji jazdy autonomicznej do zabytkowego Volvo 940 Estate z 1993 roku. Wykorzystał do tego projekt openpilot. W artykule opisano przeprowadzone modyfikacje mechanizmów sterujących, takich jak hydrauliczne wspomaganie kierownicy czy hamulce. Sprytna przeróbka.  

**Jednozadaniowy asystent AI - zrób to sam. Szybki przewodnik (film, 3m)**  
[https://www.youtube.com/watch?v=1zBym4evzus](https://www.youtube.com/watch?v=1zBym4evzus)  
**INFO:** Film pokazuje, w jaki sposób w bardzo krótkim czasie (dosłownie w 3 minuty) zbudować swojego jednozadaniowego asystenta AI, bez programowania i bez zewnętrznych rozwiązań no-code, w pełni wyklikując wszystko w Claude od Anthropica. Asystent wykorzystuje własną bazę wiedzy i bardzo prosty, lakoniczny prompt informujący jedynie, jakie jest jego zadanie.  

**Globalne skanowanie portu TCP 80 - co mówi o internecie?**  
[https://redhuntlabs.com/blog/open-port-chronicle-what-port-80-revealed-about-the-internet-project-resonance-wave-12/](https://redhuntlabs.com/blog/open-port-chronicle-what-port-80-revealed-about-the-internet-project-resonance-wave-12/)  
**INFO:** Standardowy port protokołu HTTP (czyli 80) nadal jest powszechnie używany na całym świecie. W ramach badania "Project Resonance" zidentyfikowano ponad 71 milionów hostów, które posiadały ten port otwarty. Jakie usługi tam słuchały, jakiego typu urządzenia to były i co nam to mówi o tym, jak wygląda współczesny internet? Ciekawe statystyki i wnioski.  

**Nie każdy użytkownik posiada iPhone'a - zróżnicowana wydajność urządzeń mobilnych**  
[https://calendar.perfplanet.com/2024/not-every-user-owns-an-iphone/](https://calendar.perfplanet.com/2024/not-every-user-owns-an-iphone/)  
**INFO:** Podczas testów aplikacji często zakładamy, że wszyscy użytkownicy pracują na najnowszym sprzęcie wysokiej jakości, często dochodząc do pewnego uproszczenia, że użytkownik posiada w miarę nowego iPhone'a. Statystyki pokazują jednak, że użytkownicy z Androidem, często uruchomionym na sprzęcie słabszej jakości, to nadal ogromny odsetek użytkowników. Istnieją kraje, gdzie przeciętny użytkownik posiada telefon 3x słabszy od najnowszego iPhone'a. Jak więc przeprowadzać testy wydajnościowe? Warto zacząć od uświadomienia sobie, jaki jest realny rozrzut użytkowników danej platformy w Twojej grupie docelowej.  

**Tworzenie dynamicznie aktualizującego się Claude Chata bez użycia API**  
[https://thoughts.jock.pl/p/dynamic-claude-chat-automation-guide](https://thoughts.jock.pl/p/dynamic-claude-chat-automation-guide)  
**INFO:** Korzystasz z funkcji projektów w Claude od Anthropica? Działa ona super, ale każdorazowe uploadowanie nowych, zaktualizowanych danych do kontekstu może być męczące. Niestety, to rozwiązanie nie posiada swojego API, więc automatyzacja procesu wydaje się trudna lub niemożliwa. Claude potrafi jednak dynamicznie czytać dane z Google Drive. Możesz wykorzystać wspomnianą funkcję do aktualizacji bazy wiedzy swojego asystenta. Ten artykuł wyjaśni Ci, jak to zrobić.  

**Kuszące rozwiązania architektoniczne, które... prawie nigdy nie działają**  
[https://hardcoresoftware.learningbyshipping.com/p/225-systems-ideas-that-sound-good](https://hardcoresoftware.learningbyshipping.com/p/225-systems-ideas-that-sound-good)  
**INFO:** Artykuł analizuje popularne rozwiązania architektoniczne w branży IT, które na pierwszy rzut oka wydają się proste i logiczne, ale w praktyce często zawodzą lub są po prostu głupie. Autor, bazując na swoim doświadczeniu, omawia osiem częstych podejść do projektowania systemów, wyjaśniając, dlaczego należy podchodzić do nich z pewną ostrożnością. Dobra lektura dla architektów i programistów, którzy chcą uniknąć typowych pułapek w projektowaniu architektury aplikacji.  

**Darmowe szablony webowe do szybkiego użycia - repozytoria**  
[https://template0.com/](https://template0.com/)  
**INFO:** Kolekcja ponad 600 darmowych szablonów webowych w różnych kategoriach, takich jak strony produktowe, biznesowe, landing pages, blogi, portfolia, sklepy internetowe i pulpity administracyjne. Dobry punkt startowy do pracy nad nowym projektem. Wszystkie szablony są darmowe (tylko nie pomyl sekcji sponsorskiej z darmową bazą szablonów) i możesz je pobrać najczęściej z GitHuba.  

**Aplikacje zwiększające produktywność, które działały u mnie w 2024**  
[https://cassidoo.co/post/producivity-apps-2024/](https://cassidoo.co/post/producivity-apps-2024/)  
**INFO:** Autorka dzieli się zestawieniem narzędzi, które wykorzystuje w swojej codziennej pracy. Skupia się głównie na tych, które mają bezpośredni wpływ na jej produktywność. Artykuł zawiera nie tylko nazwy aplikacji, ale także krótki opis tego, jak dane narzędzie jest przez nią używane. Wrzucam jako inspirację do poszerzenia zestawu narzędzi, których używasz.  

**Dobrze zbalansowany tekst w CSS - jak to osiągnąć?**  
[https://ishadeed.com/article/balancing-text-css/](https://ishadeed.com/article/balancing-text-css/)  
**INFO:** Tworząc dynamiczne aplikacje internetowe, nigdy do końca nie możemy przewidzieć, jakiej długości będzie tekst, który pojawi się na stronie. Niekiedy pozostanie nam samotne słowo w ostatniej linii, czasami spójnik wiszący gdzieś na końcu, a czasami tekst będzie rozłożony bardzo nierównomiernie. Pod względem estetycznym wygląda to naprawdę źle. Nowoczesne funkcje dostępne w CSS pozwalają jednak w większości przypadków sprytnie rozwiązać ten problem. Z artykułu dowiesz się, jak.  

**WinterBreak - nowy, w pełni programowy jailbreak dla Kindle**  
[https://swiatczytnikow.pl/winterbreak-pierwszy-od-dawna-programowy-jailbreak-dla-niemal-wszystkich-modeli-kindle/](https://swiatczytnikow.pl/winterbreak-pierwszy-od-dawna-programowy-jailbreak-dla-niemal-wszystkich-modeli-kindle/)  
**INFO:** Pierwszy raz od bardzo dawna pojawił się jailbreak, który w sposób w pełni softwarowy odblokowuje system w większości współczesnych modeli czytnika Kindle. Nowy, odblokowany soft dodaje do Twojego czytnika obsługę formatów EPUB i PDF (już nie trzeba wszystkiego konwertować na Mobi), usuwa reklamy w tańszych wersjach urządzeń, pozwala ustawić własne wygaszacze ekranu, pozwala także na instalację odtwarzacza audiobooków, a także personalizację czytnika za pomocą plików CSS. Pamiętaj tylko, że taki alternatywny soft natychmiast unieważnia Twoją gwarancję na czytnik i w przypadku nieumiejętnej instalacji może go nieodwracalnie uszkodzić.  

**Najbardziej znaczące incydenty cybersecurity 2024 (według Bleeping Computer)**  
[https://www.bleepingcomputer.com/news/security/the-biggest-cybersecurity-and-cyberattack-stories-of-2024/](https://www.bleepingcomputer.com/news/security/the-biggest-cybersecurity-and-cyberattack-stories-of-2024/)  
**INFO:** W ubiegłym roku sektor cyberbezpieczeństwa zaliczył wiele głośnych incydentów. Artykuł przedstawia 14 najważniejszych wydarzeń, od masowych wycieków danych po ataki ransomware na kluczowe instytucje. Tekst szczegółowo opisuje każdy przypadek, analizując jego przebieg i późniejsze konsekwencje. Można powiedzieć, że to taki odpowiednik 'Spotify Wrapped', ale w świecie cybersec ;)  

**Co nowego w HTML - przewodnik po zmianach na 2025 rok**  
[https://frontendmasters.com/blog/bone-up-html-2025/](https://frontendmasters.com/blog/bone-up-html-2025/)  
**INFO:** Język HTML stale się rozwija, a nadchodzący rok przyniesie nam kilka zmian, na które zdecydowanie warto zwrócić uwagę. Część z tych nowości jest już obsługiwana przez wszystkie przeglądarki. Jeśli pracujesz z frontendem, to koniecznie rzuć okiem na ten artykuł.  

**Szachownica to w zasadzie kalkulator binarny (film, 22m)**  
[https://www.youtube.com/watch?v=_Qe_0aj4eEM](https://www.youtube.com/watch?v=_Qe_0aj4eEM)  
**INFO:** Autor pokazuje, w jaki sposób można wykorzystać najzwyklejszą szachownicę do wykonywania nawet bardziej skomplikowanych obliczeń matematycznych. Z filmu dowiesz się, jak wykonywać operacje mnożenia, dzielenia czy wyliczania pierwiastków kwadratowych. Materiał dla osób zainteresowanych algorytmiką i matematyką.  

**Najgorzej obsłużone wycieki danych w 2024 roku (według TechCrunch)**  
[https://techcrunch.com/2024/12/31/badly-handled-data-breaches-2024/](https://techcrunch.com/2024/12/31/badly-handled-data-breaches-2024/)  
**INFO:** Artykuł TechCruncha analizuje najbardziej nieudolne reakcje firm na wycieki danych w ubiegłym roku. Trzeba przyznać, że niektórym firmom nie brakuje fantazji. Od zrzucania winy za wyciek na własnych użytkowników, przez ukrywanie skali incydentów, aż po próbę przekupstwa badaczy z branży security w celu ukrycia prawdy o wycieku. Dobra lektura dla pasjonatów cybersecurity.  

**Manager-programista - czy to możliwe i jak utrzymać równowagę?**  
[https://zaidesanton.substack.com/p/the-slow-death-of-the-hands-on-engineering?utm_source=tldrwebdev](https://zaidesanton.substack.com/p/the-slow-death-of-the-hands-on-engineering?utm_source=tldrwebdev)  
**INFO:** Programujesz, awansujesz, zostajesz managerem i nagle przestajesz programować na długie lata. Czy nadal możesz klasyfikować się jako "manager-programista"? Co zrobić, aby na takim stanowisku znaleźć czas na programowanie i nie wypaść zupełnie z trybu myślenia charakterystycznego dla pracowników technicznych?  

**Meta kończy współpracę z niezależnymi weryfikatorami faktów w USA - reakcja EFCSN**  
[https://demagog.org.pl/analizy_i_raporty/efcsn-rozczarowane-decyzja-meta-o-zakonczeniu-wspolpracy-z-niezaleznymi-weryfikatorami-faktow/](https://demagog.org.pl/analizy_i_raporty/efcsn-rozczarowane-decyzja-meta-o-zakonczeniu-wspolpracy-z-niezaleznymi-weryfikatorami-faktow/)  
**INFO:** Europejska Sieć Standardów Factcheckingowych (EFCSN) wyraziła swoje rozczarowanie decyzją Meta o zakończeniu programu "Niezależnej Weryfikacji Informacji" w USA, krytykując jednocześnie oświadczenie firmy, które łączy weryfikację faktów z cenzurą. Organizacja apeluje do Unii Europejskiej o utrzymanie przepisów mających na celu ograniczenie rozprzestrzeniania się fałszywych informacji w internecie.  

**Multitenancy - współdzielona infrastruktura dla klientów. Jak to wdrożyć? (film, 12m)**  
[https://www.youtube.com/watch?v=Ph4QhHGgQi0](https://www.youtube.com/watch?v=Ph4QhHGgQi0)  
**INFO:** Film w bardzo przystępny sposób omawia wyzwania związane z tworzeniem tzw. aplikacji wielotenantowych, które dzielą jedno, wspólne środowisko między wielu klientów. Tylko jak zapewnić izolację danych w takim rozwiązaniu i skąd aplikacja ma wiedzieć, które dane należą do niej? Wiedza niezbędna dla każdego programisty tworzącego rozwiązania typu SaaS.  

**Rombo - skrajnie prosta biblioteka do animacji w Tailwind**  
[https://rombo.co/tailwind/](https://rombo.co/tailwind/)  
**INFO:** To plugin współpracujący z Tailwindem, dodający do niego możliwość łatwego animowania obiektów. Nie musisz martwić się o kompatybilność między przeglądarkami (działa wszędzie), jest dość lekki, a składnia (czyli w zasadzie: dodawanie klas) działa jak w Tailwind, więc jeśli znasz ten framework, to wejście w świat animowanych elementów będzie dla Ciebie błyskawiczne.  

**WAFW00F - narzędzie do identyfikacji i fingerprintingu Web Application Firewalli**  
[https://github.com/EnableSecurity/wafw00f](https://github.com/EnableSecurity/wafw00f)  
**INFO:** Przeprowadzasz testy bezpieczeństwa aplikacji i zdecydowanie zauważasz, że część Twoich testów nie działa, jak należy. Prawdopodobnie przed appką stoi tzw. WAF. Pytanie tylko, co to za rozwiązanie techniczne i z jakiej firmy pochodzi? Ta prosta aplikacja pozwoli Ci to dość szybko zidentyfikować. Zrozumienie, jaka technologia ochrania stronę, pozwala łatwiej znaleźć metody pozwalające na obejście tej ochrony.  

**SpookRate - znajdź horror idealny do swojego poziomu strachu**  
[http://spookrate.com/](http://spookrate.com/)  
**INFO:** To platforma dla miłośników horrorów, która pozwala na filtrowanie filmów według natężenia humoru, przemocy i wielu innych kategorii. Dzięki temu możesz znaleźć film, który dokładnie odpowiada temu, jak bardzo chcesz się bać, lub taki, który będzie odpowiedni do oglądania np. z nastolatkami. Idealne narzędzie dla tych, którzy szukają przerażenia... ale w odpowiedniej dawce. Mamy piątek, więc wrzucam jako treść rozrywkową ;)  

**Wydobywanie modeli AI z aplikacji mobilnych - jak to zrobić?**  
[https://altayakkus.substack.com/p/you-wouldnt-download-an-ai](https://altayakkus.substack.com/p/you-wouldnt-download-an-ai)  
**INFO:** Coraz więcej aplikacji mobilnych integruje się z modelami AI bezpośrednio na urządzeniu, co przyspiesza przetwarzanie danych i umożliwia działanie w trybie offline. Artykuł opisuje proces dekompilacji plików APK (Android) w celu wyodrębniania modeli AI z aplikacji. Działania opisane w artykule niekoniecznie są zgodne z prawem i tak wydobyty model co prawda może być przez Ciebie użyty w codziennej pracy czy w licznych eksperymentach, jednak oficjalnie nie masz licencji na jego wykorzystanie poza aplikacją.  

**Kiedy wybrać WebSockety, a kiedy Server-Sent Events?**  
[https://www.freecodecamp.org/news/server-sent-events-vs-websockets/](https://www.freecodecamp.org/news/server-sent-events-vs-websockets/)  
**INFO:** Komunikacja w czasie rzeczywistym to ważny element nowoczesnych aplikacji webowych. Chcąc ją zaimplementować, najczęściej bierzesz pod uwagę dwa wymienione w tytule rozwiązania. Tylko czym różnią się te podejścia i kiedy warto zastosować każde z nich? Ten przegląd różnic, wad i zalet pomoże Ci w świadomym wybraniu najlepszego rozwiązania.  

**Batch processing - jak efektywnie przetworzyć dziesiątki tysięcy danych?**  
[https://devszczepaniak.pl/batch-processing-zasobow-analiza-problemu/](https://devszczepaniak.pl/batch-processing-zasobow-analiza-problemu/)  
**INFO:** Musisz pracować z zewnętrznym zbiorem danych o ogromnej liczbie rekordów. Niech to będzie sklep internetowy, z którego pobierasz towary. Jak efektywnie pobrać np. 100 tysięcy towarów, uwzględniając ograniczenia wynikające z czasu wykonania, zużytej pamięci i zasobów dostępnych na serwerze? Jest na to kilka sposobów, a autor nie tylko je omawia, ale także przedstawia ich praktyczne wykorzystanie. Przykłady prezentowane są w technologii PHP.  

**Tight Mode w przeglądarkach - dlaczego wyniki wydajności różnią się zależnie od przeglądarki?**  
[https://smashingmagazine.com/2025/01/tight-mode-why-browsers-produce-different-performance-results/](https://smashingmagazine.com/2025/01/tight-mode-why-browsers-produce-different-performance-results/)  
**INFO:** Czym jest tajemniczy mechanizm "Tight Mode" i dlaczego tak bardzo zmienia wyniki wydajności Twojej aplikacji? Jak zostało to zaimplementowane w Chrome, a jak w Safari i co najważniejsze, w jaki sposób ta wiedza może Ci pomóc optymalizować aplikacje webowe? Użyteczna wiedza dla każdego programisty webowego.  

**Trendy technologiczne 2025 - co czeka programistów? (film, 9m)**  
[https://www.youtube.com/watch?v=v4H2fTgHGuc](https://www.youtube.com/watch?v=v4H2fTgHGuc)  
**INFO:** Poznaj 13 kluczowych trendów technologicznych, które być może zdominują branżę IT w 2025 roku. Jak AI wpłynie na przyszłość zawodu programisty? Jakie zmiany czekają nas w zakresie AGI i frameworków JavaScript? Film przedstawia prognozy dotyczące rynku pracy w technologii oraz perspektywy rozwoju w zakresie AI, superinteligencji i robotyki. To film od Fireship, więc przygotuj się na dość nietypowe poczucie humoru.  

**Windows 2 - niezwykła historia "ostatniego" systemu od Microsoftu**  
[https://www.ninakalinina.com/notes/win2/](https://www.ninakalinina.com/notes/win2/)  
**INFO:** Wielbiciele starych technologii przeważnie rozpoczynają omawianie historii Windowsa od wersji 3.0, ale przecież było coś jeszcze wcześniej i to całkiem niezwykłe "coś". Tak jak "Final Fantasy" w świecie gier, tak "Windows 2" miał być ostatecznym dziełem Microsoftu w zakresie systemów operacyjnych. Miał to być ostatni produkt tego typu. Dowiedz się, co spowodowało, że druga wersja Windowsa skradła serca użytkowników, a tym samym otworzyła nową ścieżkę rozwoju dla Microsoftu. Mój pierwszy komputer w życiu pracował na tym systemie - co prawda tylko przez kilka miesięcy, ale miałem okazję go poznać.  

**Badanie skuteczności spear-phishingu z użyciem AI**  
[https://www.lesswrong.com/posts/GCHyDKfPXa5qsG2cP/human-study-on-ai-spear-phishing-campaigns](https://www.lesswrong.com/posts/GCHyDKfPXa5qsG2cP/human-study-on-ai-spear-phishing-campaigns)  
**INFO:** A gdyby tak wykorzystać sztuczną inteligencję do przeprowadzania ataków phishingowych na ludzi? Efekty takiej automatyzacji byłyby lepsze czy gorsze od ataków przeprowadzonych przez ekspertów z branży security? A gdyby tym ekspertom dać dostęp do AI, to efekty ich pracy byłyby lepsze czy spadłaby ich jakość? Wiem, że zdania w tych kwestiach są podzielone, ale ktoś postanowił to po prostu sprawdzić, a ten tekst omawia wyniki z tego badania.  

**Najlepsze narzędzia AI dla programistów na 2025 rok**  
[https://www.builder.io/blog/best-ai-coding-tools](https://www.builder.io/blog/best-ai-coding-tools)  
**INFO:** W świecie programistów, użycie technologii AI nie jest już niczym niezwykłym, a wdrożenie rozwiązań wspomagających tworzenie kodu w niektórych firmach to już niemal standard. Tylko które narzędzie wybrać, bo trochę ich się pojawiło na rynku? Ten artykuł to przegląd kilku najpopularniejszych aplikacji, które mogą być dla Ciebie użyteczne.  

**Tworzenie własnego serwera VPN z OpenVPN i AWS**  
[https://scientyficworld.org/how-to-create-vpn-server-using-openvpn-and-aws/](https://scientyficworld.org/how-to-create-vpn-server-using-openvpn-and-aws/)  
**INFO:** Ten poradnik pokaże Ci, jak korzystając z darmowego (AWS Free Tier na 12 miesięcy) serwera EC2 skonfigurować własną usługę VPN umożliwiającą Ci tunelowanie ruchu sieciowego przez własny serwer zamiast przez serwery dostawców znanych VPN-ów. W artykule znajdziesz poradnik krok po kroku prowadzący Cię przez proces instalacji i konfiguracji takiego rozwiązania.  

**Windows 97 - nieznane oblicze Windows 95 (film, 26m)**  
[https://www.youtube.com/watch?v=hrvdygb6cRY](https://www.youtube.com/watch?v=hrvdygb6cRY)  
**INFO:** Mieliśmy Windowsa 95, a później Windowsa 98. Teoretycznie nie było niczego pomiędzy. Skąd pomysł na jakąś wersję 97?! Okazuje się, że Microsoft po wydaniu Windowsa 95 wypuszczał jeszcze kilka poprawek dla niego, a najbardziej rewolucyjną z nich była wersja oznaczona jako "OSR 2.1", która przez niektórych nazywana była właśnie Windowsem 97. Chociaż Microsoft nigdy nie zastosował takiego nazewnictwa, to po zobaczeniu tego filmu być może dojdziesz do wniosku, że zmiany w systemie były na tyle duże, że być może powinien to zrobić? Film dla wielbicieli starych technologii.  

**Walka fontów - wybierz najlepsze rozwiązanie dla siebie**  
[https://www.codingfont.com/](https://www.codingfont.com/)  
**INFO:** Jest wiele stron, które zawierają spis fontów programistycznych wygodnych do użycia w IDE. Wszystkie są jednak bardzo do siebie podobne i ograniczają się do przewijania długiej listy propozycji. Tutaj podejście jest inne. Widzisz tylko dwa fonty i decydujesz, który z nich bardziej Ci odpowiada. Później przechodzisz do kolejnej grupy i robisz to samo. Następnie przechodzisz do ćwierćfinałów, półfinałów i ostatecznie dowiadujesz się, który font skradł Twoje serce. Pomysłowa i dość szybka metoda na wybranie idealnego kroju.  

**YouTube w terminalu - produktywne oglądanie filmów?**  
[https://github.com/Benexl/yt-x](https://github.com/Benexl/yt-x)  
**INFO:** Ciekawe rozwiązanie pozwalające Ci przeglądać zasoby YouTube bez wchodzenia na YouTube. Dzięki temu ominiesz rozpraszacze, wszechobecne shorty i wszelkie treści, których nie masz ochoty zobaczyć. Aplikacja co prawda działa w terminalu, ale wyświetla tam jedynie menu do nawigacji. Filmy odtwarzane są w zewnętrznym odtwarzaczu (MPV lub VLC - do wyboru). Filmy są pobierane na dysk, więc odtwarzasz je lokalnie i bez reklam. Dość geekowe rozwiązanie, ale może pomóc Ci w produktywnym wykorzystaniu tej platformy z filmami.  

**Bezpieczne przechowywanie sekretów z wykorzystaniem git-crypt**  
[https://blog.ktz.me/keeping-secrets-secret-with-git-crypt/](https://blog.ktz.me/keeping-secrets-secret-with-git-crypt/)  
**INFO:** Jeśli zdarzało Ci się przypadkowo udostępniać w repozytorium wrażliwe dane, hasła, klucze itp., to prawdopodobnie czas zainteresować się rozwiązaniem, jakim jest git-crypt. Co prawda nadal będziesz wrzucać do repo tajne dane, ale tym razem nie będzie Ci za to grozić zwolnienie z pracy. Z tego artykułu dowiesz się, czym jest ta aplikacja, jak działa i jak rozpocząć korzystanie z niej. W dużym skrócie jest to rozwiązanie szyfrujące wybrane pliki przed umieszczeniem ich w repozytorium. Dla Ciebie jako dla programisty proces szyfrowania i deszyfrowania danych jest transparentny i po odblokowaniu repozytorium odbywa się w tle, bez Twojego udziału.  

**Chronotrains - gdzie dojedziesz pociągiem w N godzin?**  
[https://www.chronotrains.com/pl](https://www.chronotrains.com/pl)  
**INFO:** Z górnej belki wybierz, ile ma trwać Twoja podróż (od 1 do 8 godzin), wybierz orientacyjny punkt startowy i sprawdź, gdzie jesteś w stanie dojechać w tym czasie. W przystępny i wizualny sposób będziesz w stanie porównać jakość połączeń kolejowych, ich zasięg, a przy okazji zobaczysz, gdzie nie ma szans dostać się pociągiem. Mapa obejmuje jedynie Europę.