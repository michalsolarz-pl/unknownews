Cześć!

Jak co piątek przybyłem, aby uprzyjemnić Ci dzień, a przy okazji, aby podzielić się garścią materiałów, które wierzę, że poszerzą Twoją wiedzę.

Jest szansa, że o tym nie wiesz, ale regularnie publikuję w social mediach więcej własnych treści związanych z branżą IT. Obserwuj mnie na Twitterze/X, aby zobaczyć więcej opracowań takich jak np. to. Jeśli nie masz tam konta, to rzuć okiem na linki ze stopki, bo często przerzucam podobną treść także do innych sieci.

 

A teraz "pora na sponsora".

Sponsorem dzisiejszego wydania newslettera jest Jarek Michalik, programista mobilny i Google Developer Expert w dziedzinie Kotlina. Jarek pomaga swoim klientom tworzyć i modernizować aplikację mobilne oraz organizuje szkolenia z Kotlina i Androida. Jeśli programujesz i chcesz nauczyć się tworzyć natywne aplikacje na Androida, to 15 kwietnia startuje polski kurs Androida, organizowany w formule kohortowej. 

Nauczysz się pracy z Android SDK, integracji z GPS i mapami, zbudujesz atrakcyjnie wyglądający UI, a ostatecznie wprowadzisz swoją aplikację do sklepu Google Play. Przy okazji, dzięki dostępowi do zamkniętej grupy, poznasz innych kursantów, którzy tak jak i Ty, rozwijają się w dziedzinie Androida.

Na stronie szkolenia znajdziesz pełną agendę i spis bonusów, jakie otrzymasz, dołączając już teraz.

➤ [https://nowoczesny.dev/android](https://nowoczesny.dev/android)  /

Musisz się spieszyć, bo czas na dołączenie jest tylko do niedzieli, do północy!

Jeśli chcesz zostać sponsorem wydania, odezwij się - wystarczy odpisać na tego maila.

 

Zapraszam do lektury dzisiejszego wydania.

 

◢ #unknownews ◣

**Jak zostać zwolnonym z pracy, używając GIT-a - lista wpadek**  
[https://dev.to/mauroaccorinti/how-to-get-somebody-fired-using-git-31if?ref=dailydev](https://dev.to/mauroaccorinti/how-to-get-somebody-fired-using-git-31if?ref=dailydev)  
**INFO:** Artykuł opisuje w przerysowany sposób, jakie fatalne skutki może przynieść nieodpowiednie używanie poleceń takich jak git push --force czy git reset --hard. Jest to zarówno przestroga, jak i lekcja GIT-a, ukazująca, że nieodpowiednie korzystanie z tego systemu może bardzo szybko zakończyć Twoją karierę programistyczną.  

**Work from home - jak sobie z tym optymalnie poradzić?**  
[https://blog.logrocket.com/product-management/how-to-work-from-home/](https://blog.logrocket.com/product-management/how-to-work-from-home/)  
**INFO:** Jeśli pracujesz z domu, istnieje szansa, że zmagasz się z różnorodnymi problemami związanymi z motywacją do pracy, skupieniem się na zadaniach, licznymi rozpraszaczami itp. Autor dzieli się swoimi sposobami na optymalizację pracy zdalnej. Jest możliwość, że spośród tych porad znajdziesz coś dla siebie.  

**Piękno kobiet w świecie sztucznej inteligencji - akcja od Dove (PDF, 72 strony)**  
[https://www.dove.com/us/en/stories/campaigns/keep-beauty-real.html](https://www.dove.com/us/en/stories/campaigns/keep-beauty-real.html)  
**INFO:** Grafiki przedstawiające kobiety, generowane na przykład przez Midjourney czy Stable Diffusion, są domyślnie skrajnie wyidealizowane, co tworzy nowy kanon piękna. Według twórców tej akcji może to negatywnie wpłynąć na psychikę i samoocenę młodych kobiet. Firma Dove opublikowała poradnik na temat tworzenia bardziej realistycznie wyglądających kobiet. Na stronie kliknij &bdquo;Download our AI Playbook", aby pobrać poradnik dotyczący pisania promptów.  

**Automatyczne wysyłanie CV wzniesione na wyższy poziom**  
[https://github.com/ukraine/jobBanksCanada?tab=readme-ov-file](https://github.com/ukraine/jobBanksCanada?tab=readme-ov-file)  
**INFO:** Programista postanowił przyspieszyć swój proces poszukiwania pracy. Wykorzystał do tego prostą automatyzację i scrapping treści. Po drodze stworzył własne rozszerzenie do Chrome, które przyspiesza proces, a na koniec połączył wszystko z użyciem LLM. Fajne!  

**Lista 25 zaskakujących możliwości JavaScriptu**  
[https://dev.to/mmainulhasan/25-unnoticeable-features-of-javascript-15l1](https://dev.to/mmainulhasan/25-unnoticeable-features-of-javascript-15l1)  
**INFO:** Lubię czytać zestawienia ciekawych trików w JS, ale przyznam, że ta kompilacja mocno mnie zaskoczyła. Ogromną część tych rozwiązań widzę po raz pierwszy. Zaskoczył mnie już pierwszy punkt - przydatne!  

**Wykorzystaj projekty poboczne do rozwoju swojej kariery w IT - poradnik**  
[https://hybridhacker.email/p/leveraging-side-projects-for-career](https://hybridhacker.email/p/leveraging-side-projects-for-career)  
**INFO:** Masz pasję, którą chciałbyś rozwijać poza pracą? Artykuł wyjaśnia, jak projekty poboczne mogą wspierać Twój rozwój zawodowy. Poznaj korzyści, potencjalne wyzwania i framework opisany przez autora, który pomoże Ci z sukcesem realizować własne inicjatywy obok codziennych obowiązków.  

**Android od podstaw - skondensowany kurs wideo z konsultacjami online i grupą wsparcia [sponsorowane]**  
[https://nowoczesny.dev/android](https://nowoczesny.dev/android)  
**INFO:** Praktyczne szkolenie dla programistów, w trakcie którego nauczysz się budować natywne aplikacje na Androida i przy okazji lepiej poznasz język Kotlin. Możliwość dołączenia do pierwszej kohorty kończy się 14 kwietnia o 23:59. Na stronie znajdziesz pełną agendę szkolenia. Dołącz teraz, aby skorzystać z niższej ceny.  

**Czy przewidywania dziennikarzy na temat przyszłości się sprawdziły? - zweryfikujmy!**  
[https://www.truebynow.com](https://www.truebynow.com)  
**INFO:** Ten serwis gromadzi prognozy z nagłówków gazet i ocenia, czy dziennikarze mieli rację, czy się mylili. Możesz także głosować na prawdziwość cytowanych przewidywań. Warto rzucić okiem na zakładkę "Leaderboard", z której dowiesz się, które magazyny czy portale niemal zawsze trafiają z przewidywaniami i którym zdecydowanie nie warto ufać.  

**Ciemna strona projektów open source o której mało się mówi**  
[https://kettanaito.com/blog/the-dark-side-of-open-source](https://kettanaito.com/blog/the-dark-side-of-open-source)  
**INFO:** Współpraca przy projektach open source to nie tylko ogromne korzyści, lecz także wyzwania, o których nie wspomina się wiele. W tym artykule autor z perspektywy twórcy projektów opensource, dzieli się swoimi doświadczeniami i przemyśleniami. Jeśli zastanawiasz się nad zaangażowaniem w tego rodzaju projekt, ta lektura dostarczy Ci pełniejszego obrazu tego, na co możesz liczyć.  

**Budowanie niezawodnych systemów z niewiarygodnych agentów - jak zaufać AI?**  
[https://www.rainforestqa.com/blog/building-reliable-systems-out-of-unreliable-agents](https://www.rainforestqa.com/blog/building-reliable-systems-out-of-unreliable-agents)  
**INFO:** Modele językowe bywają nieprzewidywalne, więc w teorii nie nadają się do pracy w środowiskach, gdzie niezawodność jest podstawą. Jednak istnieją metody, dzięki którym system złożony z takich nieprzewidywalnych elementów stanie się niezawodny, a nawet przewidywalny. To dobra lektura dla osób, które są bardzo sceptycznie nastawione do LLM-ów.  

**Niezrozumiałe komunikaty w GIT - o co w nich chodzi?!**  
[https://jvns.ca/blog/2024/04/10/notes-on-git-error-messages/](https://jvns.ca/blog/2024/04/10/notes-on-git-error-messages/)  
**INFO:** Autorka w przystępny sposób wyjaśnia niektóre z najbardziej mylących komunikatów, z jakimi możesz się spotkać podczas pracy z tym systemem kontroli wersji. Znajdziesz tu również praktyczne wskazówki co do postępowania, gdy komunikat nie dostarcza wystarczających informacji do rozwiązania problemu. To doskonała lektura dla każdego, kto wykorzystuje GIT-a w codziennej pracy.  

**Jak pół sekundy uratowało świat przed zagładą? - historia XZ (film, 25m)**  
[https://www.youtube.com/watch?v=44HSTVBvAO4](https://www.youtube.com/watch?v=44HSTVBvAO4)  
**INFO:** Najbardziej "fabularne" omówienie ostatniego incydentu z backdoorem w XZ, jakie słyszałem, brzmi jak dobry kryminał. Jeśli chcesz dowiedzieć się, o co chodziło w tej aferze, a jednocześnie nie interesują Cię technologiczne niuanse implementacji buga, ten film jest dla Ciebie.  

**Jak portal LevelsFYI zbudował skalowalne wyszukiwanie z użyciem PostgreSQL**  
[https://www.levels.fyi/blog/scalable-search-with-postgres.html](https://www.levels.fyi/blog/scalable-search-with-postgres.html)  
**INFO:** Ta platforma obsługuje około 10 milionów wyszukiwań miesięcznie, z czego niemal wszystkie zwracają dane w mniej niż 20 milisekund. Jak to jest możliwe przy wykorzystaniu klasycznej, relacyjnej bazy danych? Możesz tutaj spodziewać się przekombinowanej technologii i sztuczek, a tymczasem firma po prostu zoptymalizowała zapytania, indeksy i metodę wyciągania danych.  

**Zmiana nazwy domeny Tiwttera - jak zrobić to ŹLE**  
[https://krebsonsecurity.com/2024/04/twitters-clumsy-pivot-to-x-com-is-a-gift-to-phishers/](https://krebsonsecurity.com/2024/04/twitters-clumsy-pivot-to-x-com-is-a-gift-to-phishers/)  
**INFO:** Twitter od pewnego czasu działa jednocześnie na dwóch domenach: X i Twitter. Nadszedł czas na migrację na tę nową. Niestety, metoda, którą wybrali programiści, aby to osiągnąć, nie należy do najsprytniejszych.  

**Cyfrowa dostępność - a po co to komu?!**  
[https://informatykzakladowy.pl/prawo-sobie-a-rzeczywistosc-sobie-czyli-wyzwania-cyfrowej-dostepnosci/](https://informatykzakladowy.pl/prawo-sobie-a-rzeczywistosc-sobie-czyli-wyzwania-cyfrowej-dostepnosci/)  
**INFO:** Czy kiedykolwiek zastanawiałeś się, jak osoby niewidome korzystają z komputera czy smartfona? Ten artykuł rzuca światło na temat cyfrowej dostępności. Jest to obszar często pomijany w projektach IT, mimo jego ogromnego znaczenia. Z artykułu dowiesz się, jak technologie asystujące pomagają osobom z niepełnosprawnościami w codziennym życiu i pracy. To dobry tekst otwierający oczy na mniej oczywiste sprawy w branży IT.  

**Zwiększ żywotność Raspberry Pi - mniej zapisów na karcie**  
[https://www.dzombak.com/blog/2024/04/Pi-Reliability-Reduce-writes-to-your-SD-card.html](https://www.dzombak.com/blog/2024/04/Pi-Reliability-Reduce-writes-to-your-SD-card.html)  
**INFO:** Raspberry Pi to świetne urządzenie. Niestety zastąpienie dysku twardego za pomocą karty pamięci przeważnie nie wychodzi na dobre. Kiedy karta pada, cała automatyzacja również przestaje działać. Artykuł przedstawia praktyczne porady na to, jak ograniczyć zapisy na karcie, rozpoczynając od wyłączania niepotrzebnych usług, a kończąc na optymalizacji konfiguracji systemu plików. Dodatkowo zawiera cenne informacje o zarządzaniu logami i wykorzystaniu pamięci RAM, aby zmniejszyć zużycie karty SD. Lektura obowiązkowa dla każdego miłośnika Raspberry Pi.  

**Obniżanie kosztów LLM dzięki kompresji promptów - jak to zrobić dobrze**  
[https://www.sitepoint.com/prompt-compression-reduce-genai-apps/](https://www.sitepoint.com/prompt-compression-reduce-genai-apps/)  
**INFO:** Korzystanie z modeli językowych działających w chmurze dla zadań produkcyjnych może niekiedy generować spore koszty. Jednym z prostszych sposobów na ich obniżenie jest tak zwana kompresja promptów, czyli po prostu ich skrócanie. Niestety, ta procedura nie zawsze działa tak, jakby sobie tego życzyli programiści. Zobacz, jak podejść do tematu kompresji zapytań i z jakimi problemami możesz się spotkać.  

**Domowy lab oparty na Dockerze - wstęp do serii artykułów**  
[https://www.smarthomebeginner.com/ultimate-docker-server-1-os-preparation/](https://www.smarthomebeginner.com/ultimate-docker-server-1-os-preparation/)  
**INFO:** Autor opublikował zestaw interesujących poradników dotyczących konfiguracji małego środowiska testowego, przeznaczonego do własnego użytku, które jest w pełni obsługiwane przez Dockera. Podaję link do pierwszego artykułu z serii, ale zdecydowanie warto przejść do następnych, korzystając z załączonych linków. Zapoznaj się również z umieszczonymi tam filmami.  

**Dlaczego do CURL-a trudniej dodać backdoora?**  
[https://daniel.haxx.se/blog/2024/04/10/verified-curl/](https://daniel.haxx.se/blog/2024/04/10/verified-curl/)  
**INFO:** O ostatniej wpadce z aplikacją XZ na Linuksie słyszał już chyba każdy. Autor CURL-a opisuje, jak wygląda proces powstawania ich oprogramowania, i wyjaśnia, dlaczego sytuacja, jaka miała miejsce w przypadku XZ, byłaby trudniejsza do odtworzenia w jego projekcie. Wrzucam to jako inspirację - być może warto skorzystać z tego podejścia, jeśli tworzysz rozwiązania open source?  

**Środowiska wykonawcze JavaScript i ich kompatybilność**  
[https://runtime-compat.unjs.io/](https://runtime-compat.unjs.io/)  
**INFO:** Pisałeś kod pod NodeJS, ale na chwilę przerzuciłeś się na Deno, a teraz wszyscy polecają Bun i być może warto się przemigrować? Jeśli tworzysz mały, zgrabny projekt, migracja będzie bezproblemowa. Jeśli jednak wykorzystujesz zaawansowane API JavaScriptowe, zaczynają się schody. Kompatybilność tych środowisk uruchomieniowych (runtime) jeszcze pozostawia dużo pola do ulepszeń.  

**Jak przekazać zespółowi decyzje, z którymi się nie zgadzasz**  
[https://staysaasy.com/leadership/2024/04/04/have-concerns-and-commit.html](https://staysaasy.com/leadership/2024/04/04/have-concerns-and-commit.html)  
**INFO:** Są sytuacje, w których jako lider zespołu, musisz przekazać ludziom z teamu decyzję, która przyszła z góry i z którą się w ogóle nie zgadzasz. Możesz oczywiście stwierdzić wprost, że "góra tak kazała i jest to głupie", ale są też lepsze sposoby, by uporać się z takimi sytuacjami. Artykuł wyjaśnia, jak zachować profesjonalizm i budować kulturę pracy, nawet wtedy, gdy masz zastrzeżenia co do narzuconych decyzji. Znajdziesz w nim praktyczne wskazówki, jak radzić sobie z decyzjami o różnym stopniu ważności oraz jakie kroki podjąć, gdy masz pewność, że decyzja jest jednak błędna.  

**Changedetection - monitoriuj zmiany na stronach**  
[https://awsmfoss.com/changedetection-io/](https://awsmfoss.com/changedetection-io/)  
**INFO:** To otwartoźródłowe narzędzie do monitorowania stron internetowych pod kątem zmian wizualnych. Idealnie nadaje się np. do obserwowania, czy w danym sklepie pojawiła się dostawa towaru, na który czekasz. Dawniej ta usługa była częściowo płatna, a obecnie można ją postawić na własnym serwerze.  

**Flexbox i CSS Grid dla projektantów UI**  
[https://scribe.rip/why-ui-designers-should-understand-flexbox-and-css-grid-e236a9dec37a](https://scribe.rip/why-ui-designers-should-understand-flexbox-and-css-grid-e236a9dec37a)  
**INFO:** Stare układy kolumnowe w layoutach to już przeżytek, ale czy projektanci UI już o tym wiedzą? Ten artykuł pozwoli osobom projektującym interfejsy gładko przejść ze starej technologii na jej nowsze odpowiedniki, tłumacząc przy okazji, jakie nowe możliwości dają im Flexbox i Grid.  

**Klasyfikowanie zgłoszeń błędów z użyciem LLM-a**  
[https://pipedream.com/blog/classifying-bug-reports-with-chatgpt/](https://pipedream.com/blog/classifying-bug-reports-with-chatgpt/)  
**INFO:** Jeśli Twoja firma dostaje dziesiątki albo nawet setki zgłoszeń o błędach, to nadanie im wszystkim odpowiednich priorytetów i zajęcie się tym, co jest naprawdę ważne, może być niemałym wyzwaniem. Kto jednak powiedział, że tę decyzję musi podejmować człowiek? Okazuje się, że GPT-4 (przy dobrej konfiguracji) może decydować o ważności takiego zgłoszenia w sposób w pełni automatyczny. Artykuł pokaże Ci, jak można zaimplementować taki mechanizm.  

**Nowy atak na programistów z użyciem sztucznej inteligencji (LLM)**  
[https://www.theregister.com/2024/03/28/ai_bots_hallucinate_software_packages/](https://www.theregister.com/2024/03/28/ai_bots_hallucinate_software_packages/)  
**INFO:** Programista prosi np. ChatGPT o napisanie fragmentu kodu w wybranym języku. Czasami zdarza się, że model językowy używa bibliotek, które wcale nie istnieją, albo których nazwy są napisane niepoprawnie. Domyślasz się już, jak to może być wykorzystane do robienia "złych rzeczy"? Więcej informacji znajdziesz w artykule.  

**Dlaczego nie powinno się dotykać wież nadawczych radia AM? (film, 3m)**  
[https://www.youtube.com/watch?v=GgDxXDV4_hc](https://www.youtube.com/watch?v=GgDxXDV4_hc)  
**INFO:** Tak, to prawda, i nie jest to mit, że gdy dotkniesz ręką takiego nadajnika, usłyszysz transmisję radiową. Niemniej jednak nie sugeruję tego robić, a dlaczego, to wyjaśnia zalinkowany film. Wrzucam go jako treść rozrywkową.  

**foodAlert - wycofane produkty i ostrzeżenia GIS**  
[https://foodalert.pl/](https://foodalert.pl/)  
**INFO:** Darmowa aplikacja na Androida i iOS, która informuje za pomocą powiadomień o produktach wycofywanych, na przykład z popularnych dyskontów, ze względu na różnego rodzaju zagrożenia - takie jak skażenie bakteriami czy przekroczenie dozwolonych norm stężeń niektórych substancji. Jeśli nie śledzisz powiadomień od GIS, ta aplikacja będzie je śledzić za Ciebie.  

**==LINKI TYLKO DLA PATRONÓW==**

**Przygotowanie do egzaminu certyfikacyjnego GitHub Foundations**  
[https://uw7.org/un_f95aed694bd2a/](https://uw7.org/un_f95aed694bd2a/)  
**INFO:** Planujesz zdobyć certyfikat GitHub Foundations, ale nie wiesz, jak się do tego zabrać? Ten przewodnik Ci w tym pomoże. Autor omawia cały zakres wiedzy wymagany do zdobycia certyfikatu. Kurs ma formę tekstową.  

**Kolekcja ponad 300 nagrań z konferencji JavaScriptowych z 2023 roku**  
[https://uw7.org/un_354fcd55f6a05/](https://uw7.org/un_354fcd55f6a05/)  
**INFO:** Artykuł zawiera linki do filmów z YouTube z różnych wystąpień o tematyce JavaScriptu z konferencji z ubiegłego roku. Kolekcja jest posortowana według liczby wyświetleń filmów, więc teoretycznie możesz założyć, że najlepsze/najciekawsze wystąpienia są gdzieś na początku.