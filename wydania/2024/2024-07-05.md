Cześć!

Jak co piątek przybywam z kolejnym przeglądem interesujących treści z tematyki IT i szeroko pojętej technologii. Z pewnością znajdziesz tu coś dla siebie.

Wraz z Adamem Gospodarczykiem i Mateuszem Chrobokiem przygotowujemy się do webinaru, który odbędzie się w najbliższą środę (10 lipca 2024) o 19:30.

Opowiemy o agentach AI i pokażemy, jak w praktyce z użyciem kodu (JavaScript) , samodzielnie zbudować taki mechanizm.

[https://www.aidevs.pl/webinar](https://www.aidevs.pl/webinar)  

Zapisz się, aby dostać przypomnienie o spotkaniu, a później dostęp do nagrania.

Na czas urlopowy zawiesiłem tymczasowo możliwość sponsorowania newslettera, ale jeśli interesuje Cię dotarcie swoim komunikatem do ponad 20 tysięcy odbiorców unknowNews głównie z branży IT, to daj znać, odpisując na tę wiadomość.

Możliwość sponsorowania newslettera powraca od 23 sierpnia.

 

A teraz zapraszam do lektury :)

 

◢ #unknownews ◣

**Ekonomia pisania książek technicznych - czy to się opłaca?**  
[https://architectelevator.com/strategy/book-author-economics/](https://architectelevator.com/strategy/book-author-economics/)  
**INFO:** Czy pisarze książek technicznych mogą zarabiać dobre pieniądze? Autor artykułu przedstawia, jakie są realne możliwości zarobkowe z pisania książek technicznych i jak różne kanały dystrybucji mogą wpłynąć na Twoje zarobki. Z artykułu dowiesz się (na podstawie prawdziwych przykładów), ile trzeba sprzedać książek, aby osiągnąć przychód ponad 100k USD, oraz jak długo Twoja książka może realnie przynosić zyski. Powiedzmy, że nie wygląda to zbyt optymistycznie.  

**Inteligentny dzwonek za 2 dolary - zrób to sam**  
[https://frenck.dev/diy-smart-doorbell-for-just-2-dollar/](https://frenck.dev/diy-smart-doorbell-for-just-2-dollar/)  
**INFO:** Chcesz przekształcić swój tradycyjny dzwonek w inteligentny, obsługujący WiFi i to za jedyne 2 dolary? Ten artykuł pokazuje, jak to zrobić. Efektem będzie dzwonek, który może wysyłać powiadomienia na Twój telefon, wyłączać się w nocy i wiele więcej. Projekt jest niby z kategorii 'elektronika', ale więcej tam programowania niż zabawy kabelkami i lutownicą.  

**Agent AI w 10 minut, bez programowania - N8N (film, 19m)**  
[https://www.youtube.com/watch?v=VdLUgCm_H5w](https://www.youtube.com/watch?v=VdLUgCm_H5w)  
**INFO:** Ten film to poradnik tworzenia agenta AI. Połowa filmu to teoria, gdzie wyjaśnione jest omawiane zagadnienie, a kolejna część to czysta praktyka, gdzie za pomocą narzędzia no-code (N8N) wyklikiwany jest agent mający dostęp do wyszukiwarki Google, Wikipedii, kalkulatora, a do tego wykonujący snippety kodu JavaScript.  

**Jak wydłużyć żywotność baterii litowo-jonowych?**  
[https://batteryuniversity.com/article/bu-808-how-to-prolong-lithium-based-batteries](https://batteryuniversity.com/article/bu-808-how-to-prolong-lithium-based-batteries)  
**INFO:** Dowiedz się, jak dbać o baterie litowo-jonowe, aby wydłużyć ich żywotność. Artykuł omawia wpływ głębokości rozładowania, temperatury i poziomu naładowania na trwałość baterii, a także przedstawia wskazówki, jak uniknąć uszkodzenia baterii i przedłużyć ich życie. W sieci krąży wiele mitów na temat tego, jak 'poprawnie' ładować takie baterie. Warto więc dowiedzieć się, jak jest naprawdę.  

**Porównywarka robotów humanoidalnych**  
[https://www.botslikeyou.com/comparator-robot](https://www.botslikeyou.com/comparator-robot)  
**INFO:** Co pewien czas słyszy się o powstaniu nowego robota przypominającego swoim wyglądem człowieka. Trochę już ich powstało, ale czym różnią się od siebie? Aplikacja pozwala na porównanie 117 robotów tego typu. Jednocześnie możesz porównać maksymalnie 3 modele.  

**Dlaczego japońscy deweloperzy nie doświadczają masowych zwolnień?**  
[https://www.gamesindustry.biz/why-are-japanese-developers-not-undergoing-mass-layoffs](https://www.gamesindustry.biz/why-are-japanese-developers-not-undergoing-mass-layoffs)  
**INFO:** Zachodni świat boryka się ze zwolnieniami w branży IT. Ogromne korporacje z USA i Europy zwalniają setki, a niekiedy i tysiące pracowników jednocześnie. Istnieje jednak miejsce, gdzie deweloperzy żyją sobie spokojnie i o masowych zwolnieniach jakoś nie słychać. Co sprawia, że Japonia tak pozytywnie wyróżnia się na tle innych krajów?  

**O co chodzi z tymi agentami? - AI_devs LIVE Webinar [autopromocja]**  
[https://www.aidevs.pl/webinar](https://www.aidevs.pl/webinar)  
**INFO:** O co chodzi z tymi Agentami AI i jak je zaimplementować w kodzie? Podczas spotkania na żywo Adam Gospodarczyk, Mateusz Chrobok i Jakub Mrugalski pokażą Ci przykład aplikacji bazującej na LLM i prostym agencie, która potrafi dynamicznie dostosować się do narzuconego jej zadania. Spotkanie potrwa około dwóch godzin. Zapisz się, aby otrzymać powiadomienie i linka do nagrania po wydarzeniu.  

**Minimalistyczne strony internetowe - zbiór inspiracji**  
[https://deadsimplesites.com/](https://deadsimplesites.com/)  
**INFO:** Chcesz postawić prostą stronę WWW z informacjami o Tobie i Twoich projektach, a może chcesz w minimalistyczny sposób zacząć publikować swoje przemyślenia na blogu? Ten serwis gromadzi proste, estetyczne i w większości pozbawione ilustracji przykłady stron, którymi możesz się zainspirować.  

**Porównanie laptopów Framework z MacBookiem Air M2 - recenzja**  
[https://quail.ink/lyric_na/p/comparing-the-framework-laptop-with-the-macbook-air-m2-a-detailed-review](https://quail.ink/lyric_na/p/comparing-the-framework-laptop-with-the-macbook-air-m2-a-detailed-review)  
**INFO:** Czy Framework Laptop jest lepszy od MacBooka Air M2? Autor artykułu dokładnie porównuje oba urządzenia, analizując ich design, ekran, wagę, procesor, pamięć, baterię i inne cechy. Framework przez niektórych uważany jest za niezłego rywala dla MacBooków Air, ale jak jest naprawdę? Zobacz recenzję.  

**Optymalizacja wydajności kodu JavaScript - zbiór technik**  
[https://romgrk.com/posts/optimizing-javascript](https://romgrk.com/posts/optimizing-javascript)  
**INFO:** Autor przedstawia kilka praktycznych technik optymalizacji kodu JavaScript, które mogą znacznie poprawić wydajność Twojej aplikacji. Wspomina między innymi o pracy na mniejszych obiektach, unikaniu porównywania stringów, optymalizacji struktury danych itp. Warto przeczytać, aby dowiedzieć się, jak zwiększyć szybkość swojego kodu. Pod przykładami optymalizacji znajdziesz przycisk do porównania wydajności zoptymalizowanego kodu w stosunku do oryginału.  

**Używasz biblioteki dotenv? Może czas na zmianę na dotenvX**  
[https://dotenvx.com/blog/2024/06/24/dotenvx-next-generation-config-management.html](https://dotenvx.com/blog/2024/06/24/dotenvx-next-generation-config-management.html)  
**INFO:** Dotenv to jedna z najczęściej używanych bibliotek na świecie do ładowania konfiguracji aplikacji z pliku .env. Działa dobrze, ale jednak są rzeczy, które dałoby się w niej zrobić lepiej. Rzuć okiem, co ma do zaoferowania wersja z 'X' na końcu. Jest szansa, że Ci się spodoba.  

**Cloudflare wprowadza zaawansowaną ochronę przed botami AI, scraperami i crawlerami**  
[https://blog.cloudflare.com/declaring-your-aindependence-block-ai-bots-scrapers-and-crawlers-with-a-single-click](https://blog.cloudflare.com/declaring-your-aindependence-block-ai-bots-scrapers-and-crawlers-with-a-single-click)  
**INFO:** Cloudflare wprowadziło nową funkcję, która umożliwia blokowanie wszystkich botów sztucznej inteligencji za pomocą kliknięcia jednego przełącznika w panelu. Funkcja jest dostępna dla wszystkich użytkowników, również tych korzystających z bezpłatnego planu. Dzięki temu twórcy treści mogą lepiej chronić swoje treści przed nieuczciwymi firmami, które bez pytania o zgodę wykorzystują ich dane do szkolenia swoich modeli AI.  

**Premiera Docs w Proton Drive - w pełni szyfrowane, współdzielone dokumenty**  
[https://proton.me/blog/docs-proton-drive](https://proton.me/blog/docs-proton-drive)  
**INFO:** Usługa Proton Drive wprowadza nową, szyfrowaną usługę bardzo podobną do Google Docs, która chroni Twoją prywatność za pomocą szyfrowania end-to-end. Dzięki temu rozwiązaniu możesz współpracować nad edycją dokumentów z innymi członkami zespołu w czasie rzeczywistym. Absolutnie wszystko, co dzieje się w Proton Docs, jest szyfrowane - nawet Twoje ruchy kursora i naciskane klawisze są szyfrowane przed wysłaniem ich do serwera.  

**Jak działa zapytanie SQL? - kolejność sprawdzania warunków**  
[https://dev.to/somadevtoo/how-sql-query-works-sql-query-execution-order-for-tech-interview-15kb](https://dev.to/somadevtoo/how-sql-query-works-sql-query-execution-order-for-tech-interview-15kb)  
**INFO:** Czy wiesz, w jakiej kolejności są wykonywane poszczególne części zapytania SQL? Artykuł wyjaśnia, jak działa zapytanie SQL od parsowania i tokenizacji po generowanie wyników, omawiając każdy etap tego procesu. Wiedza użyteczna nie tylko przy optymalizacji zapytań, ale także na rozmowach o pracę ;)  

**Wizualizacja galaktyk kodu - lataj po repozytoriach paczek**  
[https://anvaka.github.io/pm/](https://anvaka.github.io/pm/)  
**INFO:** Wybierz swoje ulubione repozytorium paczek (np. NPM, RubyGems, Composer itp.) i sterując swoim statkiem kosmicznym, lataj po zgromadzonych tam bibliotekach. Projekt jest oczywiście rozrywkowy, ale odpowiednio sterując swoim statkiem, będziesz w stanie zobaczyć, które z elementów repozytorium są największe, które mają najwięcej powiązań między sobą itp. Interesujące.  

**Izolator głosu z nagrań i odszumiacz od ElevenLabs**  
[https://elevenlabs.io/voice-isolator](https://elevenlabs.io/voice-isolator)  
**INFO:** Posiadasz nagranie audio zrealizowane w bardzo niedogodnych warunkach? W tle słychać hałas ulicy, szum wiatru, czy biurowy gwar i kolegów stukających w klawiatury mechaniczne? Za pomocą tego narzędzia możesz wyizolować sam głos osoby mówiącej i pozbyć się wszystkich niechcianych dźwięków. Użyteczne np. do poprawy jakości nagrań z wykładów, czy spotkań biznesowych.  

**Niestety, 100% pokrycia kodu nie wyeliminuje błędów**  
[https://blog.codepipes.com/testing/code-coverage.html](https://blog.codepipes.com/testing/code-coverage.html)  
**INFO:** Czy osiągnięcie 100% pokrycia kodu testami oznacza, że Twój program jest wolny od błędów? Autor artykułu udowadnia, że niekoniecznie. Przedstawia przykład aplikacji składającej się dokładnie z jednej linii kodu, która mimo 100% pokrycia, zawiera błąd. Procent pokrycia kodu testami nie jest wg autora miarą jakości oprogramowania.  

**Dlaczego Twój wynik LCP jest słaby? Może to problem backendu**  
[https://blog.sentry.io/your-bad-lcp-score-might-be-a-backend-issue/](https://blog.sentry.io/your-bad-lcp-score-might-be-a-backend-issue/)  
**INFO:** PageSpeed zgłasza Ci słaby wynik LCP (Largest Contentful Paint), ale nie widzisz niczego podejrzanego na frontendzie? Problem może leżeć po stronie backendu. Dowiedz się, jak znaleźć przyczynę problemu i poprawić wydajność swojej aplikacji.  

**Historia sekwencji Alt+liczba i dlaczego Alt+9731 czasem zwraca serce, a czasem bałwana?!**  
[https://devblogs.microsoft.com/oldnewthing/20240702-00/?p=109951](https://devblogs.microsoft.com/oldnewthing/20240702-00/?p=109951)  
**INFO:** Na Windowsie możliwe jest generowanie wprost z klawiatury znaków unicode, korzystając z klawisza ALT i kodu danego znaku. Tylko dlaczego sekwencja Alt+liczba czasem daje nieoczekiwane wyniki? Artykuł wyjaśnia historię tej funkcji, od czasów IBM PC BIOS po współczesne systemy Windows i wyjaśnia, dlaczego Alt+9731 czasem generuje serce, a czasami bałwana.  

**Jak optymalnie projektować funkcje JavaScript z wieloma parametrami**  
[https://jrsinclair.com/articles/2024/how-to-compose-functions-that-take-multiple-parameters-epic-guide/](https://jrsinclair.com/articles/2024/how-to-compose-functions-that-take-multiple-parameters-epic-guide/)  
**INFO:** Funkcje JavaScript mogą przyjmować mnóstwo parametrów, ale jak zaprojektować je w sprytny i wygodny w użyciu sposób? Autor artykułu pokazuje, jak przekształcić funkcje z wieloma parametrami w znacznie prostsze konstrukcje. Artykuł przedstawia kilka technik refactoringu kodu.  

**Ruby - doskonały język dla skryptów shellowych?**  
[https://lucasoshiro.github.io/posts-en/2024-06-17-ruby-shellscript/](https://lucasoshiro.github.io/posts-en/2024-06-17-ruby-shellscript/)  
**INFO:** Czy Ruby jest lepszym wyborem niż Bash i Python do pisania skryptów shell? Autor artykułu przedstawia 7 cech, które czynią Ruby idealnym językiem do tego typu zadań. Odkryj, dlaczego Ruby może być Twoim nowym ulubionym językiem shellowym.  

**Nigdy nie używaj datagramów! - po prostu użyj QUIC**  
[https://quic.video/blog/never-use-datagrams/](https://quic.video/blog/never-use-datagrams/)  
**INFO:** Artykuł wyjaśnia, dlaczego UDP nie jest najlepszym wyborem dla aplikacji wymagających szybkości i niezawodności jednocześnie. Znajdziesz tam także wyjaśnienie, dlaczego protokół QUIC jest lepszym rozwiązaniem dla transmisji danych w czasie rzeczywistym.  

**Jak wykorzystać web workery do przyspieszenia stron WordPress bez wtyczek?**  
[https://scientyficworld.org/web-workers-to-enhance-wordpress-page-speed/](https://scientyficworld.org/web-workers-to-enhance-wordpress-page-speed/)  
**INFO:** Ten poradnik pokazuje, jak zastosować web workery do wydelegowania ciężkich obliczeń poza główny wątek aplikacji i wykonania tych skryptów w tle, co zdecydowanie poprawi wydajność i responsywność strony. Przy okazji możesz dowiedzieć się, czym jest web worker i jak on działa.  

**Dlaczego warto nauczyć się zarządzania procesami powłoki Linuksa?**  
[https://jvns.ca/blog/2024/07/03/reasons-to-use-job-control/](https://jvns.ca/blog/2024/07/03/reasons-to-use-job-control/)  
**INFO:** Autorka omawia kilka sytuacji, w których zarządzanie procesami za pomocą narzędzi takich jak fg/bg/jobs/kill/disown może usprawnić Twoją pracę. Jeśli często pracujesz w terminalu, ale nie znasz dobrze narzędzi Linuksa/Uniksa, to koniecznie rzuć okiem na artykuł.  

**Darmowa aplikacja online do wykresów Gantta**  
[https://www.onlinegantt.com/](https://www.onlinegantt.com/)  
**INFO:** Jeśli zarządzasz wieloma projektami i chcesz rozplanować je w czasie, to wykresy Gantta są prawdopodobnie tym, czego potrzebujesz. Ta aplikacja działa w przeglądarce i nie wymaga zakładania konta. Dane zapisywane są w plikach na dysku. Istnieje także wersja zapisująca wykresy w chmurze, ale ona jest już płatna.  

**noplace - nowa aplikacja społecznościowa dla młodych**  
[https://techcrunch.com/2024/07/03/noplace-a-mashup-of-twitter-and-myspace-for-gen-z-hits-no-1-on-the-app-store/](https://techcrunch.com/2024/07/03/noplace-a-mashup-of-twitter-and-myspace-for-gen-z-hits-no-1-on-the-app-store/)  
**INFO:** Aplikacja noplace, która łączy cechy Twittera i Myspace, zdobyła szczyt listy popularności w App Store. Jak podają twórcy, grupą docelową aplikacji jest pokolenie Z. Czy projekt wypali? Zobaczymy.  

**Katana - framework do crawlowania i spideringu**  
[https://github.com/projectdiscovery/katana](https://github.com/projectdiscovery/katana)  
**INFO:** Katana to nowoczesny framework do zbierania danych ze stron internetowych. Pozwala na korzystanie z trybu headless i standardowego przeglądarki, a także obsługuje JavaScript i automatyczne wypełnianie formularzy. Warto zapoznać się z jego możliwościami, zwłaszcza jeśli interesuje Cię temat pobierania sporej ilości danych z innych stron.  

**Jak zostać DevOpsem? - poradnik**  
[https://kbrzozova.medium.com/devops-wannabe-if-i-had-to-start-again-99d276c892bc](https://kbrzozova.medium.com/devops-wannabe-if-i-had-to-start-again-99d276c892bc)  
**INFO:** Chcesz zostać DevOpsem, ale nie wiesz, od czego zacząć? Ten artykuł to lista niezbędnych narzędzi i zasobów, które pomogą Ci rozpocząć karierę w tej branży. Od Linuksa i Dockera, przez Kubernetes i chmury obliczeniowe, aż po GitHuba i Pythona - wszystko, co warto wiedzieć, aby zostać DevOps Engineerem.  

**Ranking przewoźników lotniczych pod względem liczby zgubionych bagaży**  
[https://luggagelosers.com/](https://luggagelosers.com/)  
**INFO:** Sprawdź, które linie lotnicze aktualnie gubią najwięcej bagaży. Autor strony, którego dziewczyna straciła bagaż, stworzył ranking oparty na danych z mediów społecznościowych i historycznych danych o zgubionych bagażach. Zobacz, których linii lepiej unikać, a które pozytywnie wyróżniają się na tle pozostałych.  

**Jak używać funkcji callback w JavaScript?**  
[https://www.freecodecamp.org/news/how-to-use-callback-functions-in-javascript/](https://www.freecodecamp.org/news/how-to-use-callback-functions-in-javascript/)  
**INFO:** Funkcje callback są niezbędne w JavaScript, aby poprawnie obsługiwać wszelkie operacje asynchroniczne. Dowiedz się, czym są te funkcje, jak działają, jak się je definiuje i dlaczego są tak ważne w tworzeniu dynamicznych aplikacji. Lektura dla początkujących.  

**QQ - uniwersalny transkoder danych tekstowych**  
[https://github.com/JFryy/qq](https://github.com/JFryy/qq)  
**INFO:** To narzędzie, które umożliwia przetwarzanie danych oraz wydobywanie ich z różnych formatów, takich jak JSON, YAML, TOML, XML i innych. Możesz używać QQ jako bardziej wszechstronnego zamiennika dla JQ (składnia jest taka sama).  

**Krótki opis 8 wersji UUID i kiedy ich używać**  
[https://bit.ly/45ZQtQ7](https://bit.ly/45ZQtQ7)  
**INFO:** Czy wiesz, że istnieje aż 8 wersji UUID? W tym artykule przeczytasz, co je charakteryzuje i kiedy warto ich używać. Autor omawia różnice między nimi i podpowiada, które wersje są najlepsze w różnych sytuacjach.  

**==LINKI TYLKO DLA PATRONÓW==**

**Tworzenie pipeline CI/CD i monitorowanie klastra Kubernetes na Amazon EKS**  
[https://uw7.org/un_364e3fcf3067e/](https://uw7.org/un_364e3fcf3067e/)  
**INFO:** W tym artykule, krok po kroku, opisano tworzenie pipeline'u CI/CD dla aplikacji mikroserwisowej z bazą danych MySQL w klastrze Kubernetes postawionym na Amazon EKS. Zobaczysz, jak skonfigurować monitoring takiego klastra za pomocą aplikacji Anteon i jak wykorzystać możliwości tego softu do zapewnienia optymalnej wydajności i niezawodności Twojego środowiska.  

**Nagrania z konferencji "fwd:cloudsec 2024"**  
[https://uw7.org/un_00538d58feb2f/](https://uw7.org/un_00538d58feb2f/)  
**INFO:** Playlista zawiera ponad 40 nagrań na temat bezpieczeństwa rozwiązań chmurowych. Znajdziesz tam coś na temat Google Cloud Platform, AWS, ogólnej metodyki pentestu chmury, zastosowania AI przy pracy z chmurami i wiele innych. Wiele prelekcji w opisie nagrania udostępnia slajdy - warto więc tam także rzucić okiem.