Cześć!

Z lekkim opóźnieniem, ale nie martw się - przybyłem! Oczywiście nie z pustymi rękami. Przynoszę dziś 31 subiektywnie najciekawszych treści na które natknąłem się w ubiegłym tygodniu. Wierzę, że znajdziesz dzioś coś dla siebie.

 

A teraz "pora na sponsora", bo to także dzięki sponsorom możesz czytać ten newsletter :)

Sponsorem tego wydania newslettera jest firma Just Join IT, będąca pierwszym wyborem wśród specjalistów IT poszukujących pracy u najlepszych marek z Polski i świata.

Od teraz, poszukiwania pracy możesz wznieść na wyższy poziom dzięki nowej odzłonie narzędzia o nazwie "Matchmaking".
Wypełniasz swój profil
Określasz preferencje poszukiwanych ofert
Otrzymujesz tylko dopasowane do Twoich preferencji oferty
Koniecznie załóż konto w systemie i sprawdź, jak ten mechanizm działa w praktyce:
➤ https://profile.justjoin.it/profile
 

Zapraszam do lektury dzisiejszego zestawienia.

 

◢ #unknownews ◣

**Demaskowanie kłamstw Devina - jak to było ze zleceniami z Upwork?**  
[https://www.youtube.com/watch?v=tNmgmwEtoWE](https://www.youtube.com/watch?v=tNmgmwEtoWE)  
**INFO:** Devin, zwany "pierwszym, napędzanym przez AI, prawdziwym programistą", nie działa do końca tak, jak to przedstawiono. Jego twórcy opublikowali film, w którym automat wykonuje zlecenia opublikowane na platformie Upwork i dostaje za nie pieniądze od zleceniodawców. Autor filmu, do którego linkują, rozłożył to nagranie reklamowe na części i przeanalizował je, momentami nawet klatka po klatce. Wyłowił, co Devin miał zrobić, a co naprawdę zrobił, i omówił, jak kiepsko mu to wyszło. Wygląda na to, że firma nie prezentuje do końca uczciwie możliwości swojego oprogramowania, wprowadzając użytkowników (i potencjalnych inwestorów) w błąd.  

**Caching - kluczowa strategia poprawy wydajności aplikacji**  
[https://newsletter.techworld-with-milan.com/p/caching-the-single-most-helpful-strategy](https://newsletter.techworld-with-milan.com/p/caching-the-single-most-helpful-strategy)  
**INFO:** Odpowiednie wykorzystanie pamięci podręcznej może znacząco przyspieszyć działanie aplikacji - to oczywiste. Ten artykuł wprowadzi cię w temat buforowania danych, od podstawowych koncepcji, przez typy pamięci podręcznej, aż po wyzwania, które możesz napotkać oraz rozwiązania takie jak np. Redis. Zobacz, jak efektywne buforowanie może odciążyć twoje źródła danych i poprawić skalowalność systemów.  

**"Humane AI" - najgorszy produkt, który kiedykolwiek recenzowałem (film, 25m)**  
[https://www.youtube.com/watch?v=TitZV6k8zfA](https://www.youtube.com/watch?v=TitZV6k8zfA)  
**INFO:** Znany youtuber, MKBHD, dostał do testów "przypinkę AI z wbudowanym projektorem", czyli Humane AI. Po tytule zapewne nie muszę wspominać, jakie jest jego zdanie na temat tego urządzenia. Z filmu dowiesz się, skąd taka opinia. Przyznam, że jestem nieco zaskoczony, zwłaszcza że początek nagrania pokazuje całkiem przyzwoicie działający prototyp, a później zaczynają się problemy...  

**Programowanie jako osoba niewidoma - jak to działa?**  
[https://www.vincit.com/blog/software-development-450-words-per-minute](https://www.vincit.com/blog/software-development-450-words-per-minute)  
**INFO:** Niewidomy programista opisuje, jak pracuje, używając czytnika ekranu, jakiego systemu używa, jakie udogodnienia wykorzystuje, czy ma jakieś specyficzne, dostosowane pod siebie IDE. Przy okazji autor podkreśla, jak ważna jest semantyka składni HTML do ułatwienia osobom z ograniczeniami wzrokowymi poruszania się po stronach.  

**Dlaczego powinieneś założyć "WTF Notebook" w nowej pracy?**  
[https://www.simplermachines.com/why-you-need-a-wtf-notebook/](https://www.simplermachines.com/why-you-need-a-wtf-notebook/)  
**INFO:** Zaczynasz pracę w nowej firmie. Widzisz, że coś działa nie tak, jak powinno. Czasami jest to fragment kodu, czasami procedura, a niekiedy jakieś rozwiązanie techniczne. Zgłaszasz to do odpowiednich ludzi. Później znajdujesz kolejny problem i kolejny... Tak oto już na starcie zgarniasz plakietkę gościa, który tylko narzeka. Prawdopodobnie potrzebujesz założyć dziennik WTF, który pozwoli ci zbudować reputację osoby rozwiązującej problemy, a nie szukającej dziury w całym. Interesująca koncepcja.  

**Biblioteki podnoszące bezpieczeństwo aplikacji**  
[https://github.com/tldrsec/awesome-secure-defaults](https://github.com/tldrsec/awesome-secure-defaults)  
**INFO:** To repozytorium to zestawienie bibliotek programistycznych, które pomagają wyeliminować różne podatności związane z bezpieczeństwem aplikacji w wielu językach programowania. Warto rzucić okiem.  

**Matchmaking (Beta) od Just Join IT - znajdź tylko dopasowane do siebie oferty pracy [sponsorowane]**  
[https://bit.ly/3U48AyW](https://bit.ly/3U48AyW)  
**INFO:** Wypełnij swój profil zawodowy, a następnie określ swoje preferencje co do nowej pracy, a nasze nowe narzędzie wyświetli Ci tylko idealnie dopasowane do Ciebie oferty, z których możesz wybrać najlepszą. Użycie narzędzia wymaga założenia konta w systemie.  

**Tworzenie aplikacji bazującej na LLM - wyciągnięte lekcje**  
[https://kenkantzer.com/lessons-after-a-half-billion-gpt-tokens/](https://kenkantzer.com/lessons-after-a-half-billion-gpt-tokens/)  
**INFO:** Różni twórcy starają się wypowiadać na temat integracji systemów IT z modelami językowymi, ale ten autor, którego firma przepaliła ponad pół miliarda tokenów na integracjach z API od OpenAI, z pewnością wie, co robi i chętnie dzieli się swoimi przemyśleniami na temat promptów, baz wektorowych, bibliotek typu Langchain itp.  

**Niewerbalne zachowania, które szkodzą pracy zespołowej**  
[https://newsletter.techleadmentor.com/p/5-non-verbal-behaviors-killing-team](https://newsletter.techleadmentor.com/p/5-non-verbal-behaviors-killing-team)  
**INFO:** Czy zauważyłeś kiedyś, że negatywne, niewerbalne sygnały mogą obniżać morale w zespole, czy nawet rozbijać spotkania, na których jesteś? Ten artykuł przedstawia pięć takich irytujących zachowań, sposoby ich unikania (jeśli to Ty jesteś źródłem problemu) oraz radzenia sobie z nimi u innych.  

**Ponad dekada pracy z mikroserwisami - historia projektu Rubicon w Allegro**  
[https://blog.allegro.tech/2024/04/ten-years-microservices.html](https://blog.allegro.tech/2024/04/ten-years-microservices.html)  
**INFO:** Dowiedz się, jak dziesięć lat temu odważna decyzja o przejściu na mikroserwisy mogła zaważyć na przyszłości Allegro. Artykuł opisuje rewolucję architektoniczną, która nie tylko zmieniła sposób pracy, ale i całe oprogramowanie firmy. Poznaj szczegóły projektu Rubicon, jego wyzwania i efekty, które okazały się kluczowe dla rozwoju jednej z największych platform e-commerce w Europie Centralnej.  

**Historia w terminalu to Twoje narzędzie podnoszące produktywność - zadbaj o nie**  
[https://martinheinz.dev/blog/110](https://martinheinz.dev/blog/110)  
**INFO:** Historia poleceń w terminalu może stać się twoją osobistą bazą wiedzy i pośrednio podnieść twoją produktywność w pracy. Artykuł przedstawia praktyczne porady dotyczące optymalizacji konfiguracji i wykorzystania historii terminala - autor używa powłoki ZSH oraz dodatku OMZ. Te sposoby na inteligentne zarządzanie historią poleceń mogą znacząco usprawnić twoją codzienną pracę.  

**Czy darmowy VPN od Facebooka to dobry pomysł i dlaczego nie? (film, 17m)**  
[https://youtu.be/07GTd3xI9kc?si=Nu6gsmnA6LRZPx2d](https://youtu.be/07GTd3xI9kc?si=Nu6gsmnA6LRZPx2d)  
**INFO:** Firmy uruchamiają darmowe usługi VPN. Bez reklam, bez opłat, bez limitów - tylko gdzie jest haczyk? Jeśli nie wiesz, co jest produktem, na którym zarabiają, jest szansa, że to Ty nim jesteś. Poznaj historię próby podsłuchiwania statystyk Snapchata przez aplikację od Facebooka i dowiedz się, do czego mogą służyć takie dane.  

**UX identyfikatorów UUID - jak to zrobić lepiej?**  
[https://unkey.dev/blog/uuid-ux](https://unkey.dev/blog/uuid-ux)  
**INFO:** Czy wykorzystujesz w swoim projekcie identyfikatory UUID jako ID użytkownika, czy identyfikator zasobu i umieszczasz je w adresach URL i innych miejscach? Pod względem bezpieczeństwa, wszystko jest w porządku, ale niestety pod kątem UX może to być naprawdę kiepskie rozwiązanie. Jak temu zaradzić, nie rezygnując z samego UUID? O tym przeczytasz w artykule.  

**Atrybut popover w HTML, czyli popupy bez JS**  
[https://davidwalsh.name/html-popover-attribute](https://davidwalsh.name/html-popover-attribute)  
**INFO:** Tworzenie okien modalnych w aplikacjach zazwyczaj wymaga napisania dużej ilości kodu lub przynajmniej zaangażowania zewnętrznej biblioteki. Współcześnie jednak HTML posiada atrybut, który umożliwia tworzenie tego rodzaju okien za pomocą jednej linii kodu.  

**Adres mailowy we własnej domenie - zupełnie bez kosztów i do tego via Gmail**  
[https://www.freecodecamp.org/news/how-to-set-up-custom-email/](https://www.freecodecamp.org/news/how-to-set-up-custom-email/)  
**INFO:** Chcesz mieć profesjonalny adres e-mail powiązany ze swoją domeną, ale bez dodatkowych kosztów, bez utrzymania serwerów, a na dodatek chcesz sprawdzać pocztę w darmowej wersji Gmail? Ten artykuł przeprowadzi cię krok po kroku przez proces tworzenia i konfiguracji własnego adresu e-mail za pomocą Cloudflare i Mailgun, aby ostatecznie zarządzać pocztą w Gmailu. Oczywiście, domeny nie zdobędziesz za darmo, ale wszystkie pozostałe elementy układanki już tak.  

**Kto spowalnia wdrożenie IPv6 na świecie? - lista hańby ;)**  
[https://whynoipv6.com/](https://whynoipv6.com/)  
**INFO:** Wyczerpywanie się adresów IPv4 staje się prawdziwym problemem dla Internetu, ale migracja na IPv6 idzie topornie, bardzo topornie. Strona "Dlaczego nie IPv6?" to zestawienie największych stron internetowych na świecie i w poszczególnych krajach, które nadal nie przeszły na IPv6. Są one największymi hamulcami we wdrażaniu tej technologii.  

**CVENotifier - powiadomienia o nowych podatnosciach**  
[https://github.com/dark-warlord14/CVENotifier](https://github.com/dark-warlord14/CVENotifier)  
**INFO:** To jest projekt (self-hosted), który przeszukuje kanały RSS wystawiane przez serwisy zbierające podatności i poszukuje w nich podanych przez Ciebie słów kluczowych. Gdy je znajdzie, wysyła Ci powiadomienie o tym. Dzięki temu możesz na bieżąco otrzymywać informacje o lukach w aplikacjach i bibliotekach, z którymi pracujesz.  

**Optymalizacja terminala dla zwiększenia produktywności - poradnik**  
[https://read.highgrowthengineer.com/p/how-i-setup-my-terminal-for-max-productivity](https://read.highgrowthengineer.com/p/how-i-setup-my-terminal-for-max-productivity)  
**INFO:** Jeśli często pracujesz w terminalu, ten artykuł może podsunąć Ci garść pomysłów na usprawnienie swojej pracy. Autor dzieli się swoją konfiguracją, narzędziami, których używa, i aliasami, którymi się posługuje.  

**iOS404 - czyli czego brakuje w stacku webowym na iOS**  
[https://ios404.com/](https://ios404.com/)  
**INFO:** Aplikacje internetowe rozwijają się w zastraszającym tempie. Powstają nowe API w JavaScript i CSS, dzięki którym można osiągać rzeczy, które jeszcze kilka lat temu wydawały się niemożliwe... Niestety, poprzednie zdanie nie dotyczy iOS, bo tam wszelkie te nowości wchodzą z ogromnym opóźnieniem, albo nie pojawiają się wcale. Ta strona zbiera rozwiązania (już 63 sztuki!), których brakuje w systemie iOS. Warto pobawić się filtrem wyszukiwania, ponieważ nie wszystkie wypisane rozwiązania są już oficjalnie dostępne, a ich uwzględnienie w spisie może sztucznie zawyżać wyniki.  

**Projektor laserowy połączony z AI, czyli analiza przypadku Humane AI**  
[https://kguttag.com/2023/12/06/humane-ai-pico-laser-projection-230m-ai-twist-on-an-old-scam/](https://kguttag.com/2023/12/06/humane-ai-pico-laser-projection-230m-ai-twist-on-an-old-scam/)  
**INFO:** Artykuł przygląda się krytycznie projektowi Humane AI, który zdołał już pozyskać 230 milionów dolarów od inwestorów, mimo że budzi on poważne wątpliwości co do użyteczności i innowacyjności. Analiza omawia problemy techniczne, jakim musi sprostać urządzenie, i demaskuje kilka rozbieżności między reklamami a rzeczywistością. Przy okazji przywołuje kilka scamów sprzed lat, gdzie także chciano używać tego rodzaju projektorów - wtedy jeszcze bez AI.  

**Zapomniana historia pagerów i wojny z nimi**  
[https://newsletter.pessimistsarchive.org/p/the-forgotten-war-on-beepers](https://newsletter.pessimistsarchive.org/p/the-forgotten-war-on-beepers)  
**INFO:** Czy wiesz, że 30 lat temu pagery, poprzedniki smartfonów, były w centrum społecznej debaty na temat ich wpływu na młodzież? Artykuł przybliża historię, jak te urządzenia stały się symbolem handlu narkotykami i jak prawo starało się regulować ich użycie wśród nastolatków w USA.  

**Linux Exploit Suggester - narzędzie do exploitacji systemu**  
[https://github.com/The-Z-Labs/linux-exploit-suggester](https://github.com/The-Z-Labs/linux-exploit-suggester)  
**INFO:** Narzędzie LES zostało stworzone, aby pomóc w szybkim wykrywaniu luk w systemie Linux. Ocenia ono podatność systemu, w którym zostało uruchomione, na popularne ataki i publicznie znane exploity. Jest to szczególnie przydatne dla ludzi z branży security i pentesterów.  

**Lummi - darmowy bank zdjęć... wygenerowanych przez AI**  
[https://www.lummi.ai/](https://www.lummi.ai/)  
**INFO:** Jeśli tworzysz reklamy do internetu czy prezentacje, to prawdopodobnie, wcześniej czy później, przyjdzie Ci skorzystać ze stockowych zdjęć. Takie zdjęcia jednak sporo kosztują. Autorzy tej platformy postanowili stworzyć w pełni pozbawioną jakichkolwiek opłat platformę ze zdjęciami wygenerowanymi przez sztuczną inteligencję, ale jakościowo zbliżonymi do tych, które możesz znaleźć na płatnych stockach. Zdjęcia są ręcznie selekcjonowane, więc nie znajdziesz tam, na przykład, dwunastopalczastych programistów, czy biegaczy z trzema nogami.  

**Radio Synteza - jak działa pierwsze polskie radio napędzane przez AI**  
[https://medium.com/@komorra/radio-synteza-polskie-radio-generowane-przez-ai-6933b32f0995](https://medium.com/@komorra/radio-synteza-polskie-radio-generowane-przez-ai-6933b32f0995)  
**INFO:** To jest innowacyjny projekt Polskiego Radia, gdzie sztuczna inteligencja przejmuje rolę DJ-ów i twórców muzyki. Artykuł opisuje, jak od strony technicznej powstają grane w radiu utwory oraz audycje mówione. Wspomniany jest tam stos technologiczny używany do prowadzenia radia, a także jego orientacyjny koszt miesięczny (dostępne są linki do cenników).  

**Jak wysyłać aktualizacje o postępach w projektach?**  
[https://www.spakhm.com/updates-howto](https://www.spakhm.com/updates-howto)  
**INFO:** Nie ma znaczenia, czy jesteś pracownikiem i raportujesz do swojego szefa, czy jesteś biznesmenem i raportujesz do swoich inwestorów, czy po prostu dzielisz się na social media postępami prac nad swoim projektem. Ten zbiór kilku prostych zasad może usprawnić ten proces. Zobacz, jak ulepszyć komunikat o postępach tak, aby był użyteczny, interesujący, nie atakował nikogo i dodatkowo zaciekawił odbiorcę. Krótki wpis.  

**Node.js - historia powstania. Film dokumentalny (film 1h)**  
[https://www.youtube.com/watch?v=LB8KwiiUGy0](https://www.youtube.com/watch?v=LB8KwiiUGy0)  
**INFO:** W 2008 roku większość ludzi postrzegała JavaScript jako typowy język frontendowy. Jednak gdy pojawił się V8 od Google, zainspirowało to jednego z programistów do stworzenia Node.js. Dokument opowiada o trudnościach, na jakie napotkał projekt, i przedstawia pracę nad nim w społeczności open source. Jeśli interesują cię takie nieco "biograficzne" klimaty, to jest to film dla ciebie.  

**Udio - stwórz własną muzykę za pomocą AI (za darmo)**  
[https://www.udio.com/](https://www.udio.com/)  
**INFO:** Powstał kolejny - i to całkiem nieźle radzący sobie z językiem polskim - generator muzyki online. Tak długo, jak projekt jest w fazie beta, utwory można generować bezpłatnie i bez jakichkolwiek większych ograniczeń. Warto ustawić konkretne słowa kluczowe dla generatora i, co najważniejsze, styl muzyki, jaki chcesz osiągnąć. Z jakiegoś powodu generator niebezpiecznie zbliża się do disco polo. Istnieje możliwość wrzucenia własnych słów utworu, dzięki czemu możesz posłuchać, jak brzmiałyby aranżacje znanych tekstów np. w wersji rap czy reggae.  

**BorygoAI - w pełni darmowa platforma do nauki języków**  
[https://borygoai.org/](https://borygoai.org/)  
**INFO:** Narzędzie oparte jest na sztucznej inteligencji i pozwala prowadzić rozmowy tekstowe w języku angielskim. Tworzy także zbiory słówek do nauki itp. Można z niego korzystać w przeglądarce lub w formie natywnej aplikacji na Androida. Twórcami tej platformy są uczniowie V Liceum Ogólnokształcącego w Bielsku-Białej. Napisali do mnie z prośbą o rozpowszechnienie aplikacji, aby więcej osób mogło z niej korzystać za darmo.  

**Jak wyglądało zaćmienie słońca z perspektywy ruchu w sieci?**  
[https://blog.cloudflare.com/total-eclipse-internet-traffic-impacts-mexico-us-canada](https://blog.cloudflare.com/total-eclipse-internet-traffic-impacts-mexico-us-canada)  
**INFO:** Miliony ludzi oglądało zaćmienie na żywo, ale co w tym czasie działo się w internecie? W artykule od Cloudflare znajdziesz dane pokazujące, jak w czasie zaćmienia spadał ruch w sieci, odnotowując nawet 60-procentowe zmniejszenie w niektórych stanach. To interesujący przekrój tego, jak duże wydarzenia astronomiczne wpływają na naszą codzienność cyfrową. Statystyki są dla ludzi lubiących liczby i wykresy.  

**API do pozyskiwania informacji na temat adresów IP**  
[https://incolumitas.com/pages/IP-API/](https://incolumitas.com/pages/IP-API/)  
**INFO:** Jeśli chcesz w swojej aplikacji webowej walczyć ze spamerami, trollami i azjatyckimi hakerami, to nieocenioną pomocą może być tutaj pozyskiwanie informacji na temat danego adresu IP. Nie mówię tu tylko o geolokalizacji, bo to można od ręki zrealizować za pomocą np. GeoIP. Mam na myśli pozyskiwanie informacji, czy dany adres był powiązany ze spamem lub atakami, czy jest to VPN, czy adres pochodzi z jakiejś serwerowni (a więc jest to prawdopodobnie automat, a nie człowiek) i wiele więcej. Genialne w swojej prostocie (podajesz tylko IP i otrzymujesz JSONa w odpowiedzi) rozwiązanie, które już od pewnego czasu wykorzystuję w swoich projektach.  

**==LINKI TYLKO DLA PATRONÓW==**

**Jak zostać Data Engineerem - pełna roadmapa z tematami do nauki**  
[https://uw7.org/un_8e65d91c27f22/](https://uw7.org/un_8e65d91c27f22/)  
**INFO:** Pełno jest map drogi w stylu: "Naucz się SQL i Pythona". Ta jest inna. Rozbija proces nauki na najmniejsze elementy składowe w stylu: "Naucz się partycjonowania wyników zapytania za pomocą 'partition by', a następnie przefiltruj wyniki, korzystając z funkcji 'rank'...". Spory poziom szczegółowości.