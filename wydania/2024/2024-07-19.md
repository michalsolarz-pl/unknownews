Cześć!

Jak zawsze o tej porze roku wybrałem się z rodziną na wyprawę kamperem po Europie. Dzisiejsze wydanie newslettera składam na jednej z plaż przy Morzu Adriatyckim. Warunki może nie są idealne do pracy, ale ostatecznie udało mi się zebrać sporo interesujących treści. Wierzę, że i tym razem znajdziesz tutaj coś dla siebie.

Za tydzień, czyli 26 lipca nie będzie wydanie newslettera. Będę wtedy przez kilka dni w bardzo niedogodnych warunkach (tak, są miejsca gorsze do pracy niż plaża!) i nie będę miał możliwości zebrania materiałów do kolejnego wydania.

Widzimy się więc za dwa tygodnie.

Życzę przyjemnej lektury i do zobaczenia.

 

◢ #unknownews ◣

**Darmowe Wi-Fi na długich lotach - zabawne, ale działa!**  
[https://robertheaton.com/pyskywifi/](https://robertheaton.com/pyskywifi/)  
**INFO:** Autor artykułu, lecąc jedną z linii lotniczych, zauważył, że bez opłacenia dostępu do WiFi w samolocie, może jedynie podglądać przez internet zawartość swojego konta AirMiles (zbieranie punktów w systemie lotów). Jeśli jednak, będąc na ziemi, można zapisać coś w tym systemie (np. poprzez zmianę swojego adresu), a na pokładzie samolotu można to odczytać i znów nadpisać nową wartością, to może dałoby się wykorzystać ten system jako tunel do darmowego internetu? Tak powstał prototyp systemu PySkyWiFi. Z jednej strony jest to oczywiście forma żartu i trochę "sztuka dla sztuki", ale z drugiej, trzeba przyznać, że to niezwykle pomysłowe wykorzystanie pewnej niegroźnej luki w systemie.  

**Jak Booking skaluje swój system recenzji od klientów?**  
[https://blog.quastor.org/p/bookingcom-scaled-customer-review-system](https://blog.quastor.org/p/bookingcom-scaled-customer-review-system)  
**INFO:** Składowanie milionów recenzji to raczej nie jest zadanie dla pojedynczej bazy danych. Warto te dane podzielić na kawałki, ale tutaj pojawia się problem. Skąd wiedzieć, który kawałek znajduje się na którym serwerze? Są bardzo proste i sprytne zarazem algorytmy do matematycznego wyliczenia takiej lokalizacji. Tylko niestety, algorytmy te nie uwzględniają sytuacji, w której do puli serwerów dorzucasz np. 30 nowych maszyn. Booking wykorzystał algorytm Jump Consistent Hash, aby rozwiązać problemy z routingiem i spójnością danych. Zobacz, jak to działa w praktyce.  

**Zjawisko sharentingu - zagrożenie dla prywatności dzieci (film, 22m)**  
[https://youtu.be/xJbBv8JmjlE?si=pqPwg3iFMENEb5Ui](https://youtu.be/xJbBv8JmjlE?si=pqPwg3iFMENEb5Ui)  
**INFO:** Internet zalewany jest zdjęciami dzieci i to takimi, publikowanymi przez ich rodziców. Od fotek małego bobaska, przez dokumentowanie całego życia i rozwoju dzieci w postaci vlogów. Jakie zagrożenia niesie ze sobą to zjawisko i jakie konsekwencje są z nim związane? Warto posłuchać, zwłaszcza, jeśli publikujesz fotki swoich dzieci w sieci, lub gdy ktoś z Twoich znajomych to robi.  

**Wypalenie zawodowe w branży IT - blog**  
[https://wypaleniewit.pl/blog/](https://wypaleniewit.pl/blog/)  
**INFO:** Nowopowstały blog o tym, jak zwiększać zaangażowanie w pracy, unikać przy tym wypalenia zawodowego i jak odzyskiwać chęć do życia. Obecnie są tam cztery warte przeczytania artykuły, ale jeśli omawiany temat jest Ci bliski, to zapisz się na newsletter, aby otrzymywać powiadomienia o nowych wpisach.  

**Czy potrzebujemy programowania wizualnego?**  
[https://blog.sbensu.com/posts/demand-for-visual-programming/](https://blog.sbensu.com/posts/demand-for-visual-programming/)  
**INFO:** Dlaczego większość środowisk programowania wizualnego nie zdobywa popularności? Autor artykułu twierdzi, że powodem jest próba zastąpienia składni kodu i logiki biznesowej, zamiast skupienia się na wizualizacji aspektów oprogramowania. Po co nam ta wizualizacja? O tym więcej znajdziesz w artykule.  

**GPT-4o mini - nowy, efektywny kosztowo model od OpenAI**  
[https://openai.com/index/gpt-4o-mini-advancing-cost-efficient-intelligence/](https://openai.com/index/gpt-4o-mini-advancing-cost-efficient-intelligence/)  
**INFO:** Wczoraj premierę miał nowy model LLM od OpenAI, który ma być szybszy, inteligentniejszy i tańszy od GPT-3.5 turbo. Przeznaczony jest głównie do hurtowego przetwarzania danych (np. cały codebase z repozytorium). Podobnie jak 'duża' wersja GPT-4o, jest on multimodalny, czyli potrafi pracować zarówno z wejściem tekstowym, jak i graficznym, a w przyszości ma umieć przetwarzać także dźwięki i filmy.  

**Klasy w CSS, to przestarzały wynalazek? Czym go zastąpić?**  
[https://www.keithcirkel.co.uk/css-classes-considered-harmful/](https://www.keithcirkel.co.uk/css-classes-considered-harmful/)  
**INFO:** Autor artykułu twierdzi, że zasypywanie kodu klasami to wymysł jeszcze rodem z końca lat 90. Omawia historię klas CSS, od ich powstania w HTML 3.2 w 1997 roku, aż do współczesnych problemów z ich skalowalnością i konfliktami nazw. Przedstawia także krytykę popularnych rozwiązań, takich jak BEM i Atomic CSS, które nie rozwiązują podstawowych problemów, a niekiedy tworzą nowe. Czy warto zmienić sposób myślenia o stylowaniu stron internetowych? Jeśli nie klasy, to co?  

**Wpływ GenAI na programistów - podcast**  
[https://porozmawiajmyoit.pl/poit-252-wplyw-genai-na-programistow-i-automatyzacje-programowania/](https://porozmawiajmyoit.pl/poit-252-wplyw-genai-na-programistow-i-automatyzacje-programowania/)  
**INFO:** Czy sztuczna inteligencja zastąpi programistów? Dowiedz się, jak generatywna sztuczna inteligencja wpływa na automatyzację w świecie programowania i jak możemy wspomóc się agentami AI, aby proces wytwarzania oprogramowania przebiegał szybciej i sprawniej.  

**Metody Monte Carlo - jak przewidywać przyszłość za pomocą symulacji?**  
[https://www.freecodecamp.org/news/what-are-monte-carlo-methods/](https://www.freecodecamp.org/news/what-are-monte-carlo-methods/)  
**INFO:** Metody Monte Carlo to potężne narzędzia, które pomagają programistom i inżynierom rozwiązywać trudne problemy w różnych dziedzinach. W tym artykule dowiesz się, jak te metody wykorzystują losowość do przybliżonego rozwiązywania problemów, a także jak je zastosować w praktyce za pomocą Pythona.  

**Walka z szefem - o rozwiązywaniu konfliktów w pracy**  
[https://staysaasy.com/management/2024/07/15/fighting-with-your-boss](https://staysaasy.com/management/2024/07/15/fighting-with-your-boss)  
**INFO:** Konflikty z szefem mogą być jednymi z najbardziej stresujących doświadczeń w życiu zawodowym. W tym artykule dowiesz się, jak radzić sobie z takimi sytuacjami, aby ograniczyć powstałe szkody i wyciągnąć z nich jakieś pozytywy. Autor omawia trzy możliwe opcje rozwiązywania takich konfliktów.  

**Ile trwa włamanie do smartfona w wykonaniu FBI?**  
[https://www.theverge.com/24199357/fbi-trump-rally-shooter-phone-thomas-matthew-crooks-quantico-mdtf](https://www.theverge.com/24199357/fbi-trump-rally-shooter-phone-thomas-matthew-crooks-quantico-mdtf)  
**INFO:** FBI ponoć zdobyło dostęp do telefonu strzelca ze stanu Pennsylvania w zaledwie dwa dni. Eksperci twierdzą, że to efekt skuteczności narzędzi hakujących, którymi posługują się służby. Czy to oznacza, że nie możemy już uznawać naszych danych w smartfonach za bezpieczne?  

**Czym jest Fediwersum i kto z tego korzysta?**  
[https://blog.oliwierjaszczyszyn.com/czym-jest-fediwersum](https://blog.oliwierjaszczyszyn.com/czym-jest-fediwersum)  
**INFO:** Czy to rodzaj sieci społecznościowej? A może jakiś egzotyczny protokół komunikacji? O co chodzi z tym całym ActivityPub? Artykuł omawia zalety i wady tego rozwiązania, a także przedstawia przykłady polskich organizacji i osób, które już korzystają z tej sieci. Jeśli masz mgliste pojęcie o tym, czym jest fediwersum, to warto rzucić okiem na tekst.  

**Dlaczego, po 6 latach stałem się przeciwnikiem GraphQL?**  
[https://bessey.dev/blog/2024/05/24/why-im-over-graphql/](https://bessey.dev/blog/2024/05/24/why-im-over-graphql/)  
**INFO:** Autor artykułu, który wcześniej był entuzjastą GraphQL, teraz przedstawia swoje wątpliwości dotyczące tej technologii. Omawia problemy związane z bezpieczeństwem, wydajnością i utrzymaniem, które sprawiły, że zmienił swoje zdanie na temat tej technologii. Dowiedz się, dlaczego wg autora, GraphQL nie jest najlepszym rozwiązaniem do większości zastosowań.  

**Style Queries vs Mixins - jak to osiągnąć w czystym CSS?**  
[https://frontendmasters.com/blog/css-does-need-mixins/](https://frontendmasters.com/blog/css-does-need-mixins/)  
**INFO:** Jeśli masz za sobą pracę w SASS, to prawdopodobnie wiesz, jak przyjemnym w użyciu wynalazkiem są "miksiny", czyli zdefiniowane wcześniej fragmenty CSS, których możemy użyć w wielu miejscach arkusza CSS. Czy Style Queries mogą zastąpić miksiny w CSS? Autor artykułu próbuje odpowiedzieć na to pytanie, porównując oba rozwiązania i pokazując, jak Style Queries mogą pomóc w uproszczeniu stylów.  

**Daylight DC1 vs E-Ink - recenzja nowego typu wyświetlacza (film, 16m)**  
[https://www.youtube.com/watch?v=7Ac-qtk2lmk](https://www.youtube.com/watch?v=7Ac-qtk2lmk)  
**INFO:** Mowa o "Transflective LCD", które wygląda praktycznie jak ekran w najnowszej wersji czytnika w stylu Kindle, ale jednak nie jest e-papierem. Co więc odróżnia wspomnianą technologię od tego, co już znamy? Tego dowiesz się z recenzji. Wygląda bardzo obiecująco.  

**Postrzeganie kolorów - czy koło kolorów jest błędne?**  
[https://longform.asmartbear.com/color-wheels/](https://longform.asmartbear.com/color-wheels/)  
**INFO:** Artykuł wyjaśnia, jak kolory są postrzegane przez ludzkie oko i dlaczego nasze pojmowanie kolorów jest tak skomplikowane. Niby mamy trzy kolory podstawowe, ale dlaczego to akurat te barwy i dlaczego na monitorze wybraliśmy inne niż w druku, a artyści posługują się jeszcze innym zestawem?  

**Wzrasta liczba ataków phishingowych z użyciem sztucznej inteligencji**  
[https://www.mailgun.com/blog/email/ai-phishing/](https://www.mailgun.com/blog/email/ai-phishing/)  
**INFO:** Phishing z wykorzystaniem AI to nowa forma oszustwa, która umożliwia przestępcom masowe wysyłanie świetnie dopasowanych do odbiorcy wiadomości. Zobacz, jak działa ten nowy rodzaj oszustw i co możesz zrobić, aby się przed nimi chronić.  

**Tau - platforma PaaS jako alternatywa dla Vercel, Netlify i Cloudflare**  
[https://github.com/taubyte/tau](https://github.com/taubyte/tau)  
**INFO:** Tau to otwarta, rozproszona platforma PaaS, która umożliwia budowanie i utrzymywanie skalowalnego środowiska chmurowego w wersji self-hosted (na Twoich dedykach czy VPS-ach). Wymaga minimalnej konfiguracji, ponieważ większość funkcji bazuje na mechanizmie wykrywania usług. Krótko mówiąc, jest to samodzielnie hostowana alternatywa dla Vercel, Netlify, Cloudflare i kilku innych chmurowych rozwiązań.  

**"Ghost Jobs" - oferty pracy, które nękają twoją karierę**  
[https://stackoverflow.blog/2024/07/15/the-ghost-jobs-haunting-your-career-search/](https://stackoverflow.blog/2024/07/15/the-ghost-jobs-haunting-your-career-search/)  
**INFO:** Artykuł wyjaśnia, dlaczego część z twoich aplikacji o pracę pozostaje bez odpowiedzi. Przy okazji dowiesz się, co kryje się za zjawiskiem tzw. ghost jobs - czyli za ofertami pracy, które nie są zamierzone do obsadzenia. Dlaczego firmy publikują takie oferty i jak uniknąć straty czasu i frustracji podczas poszukiwania pracy - tego dowiesz się z artykułu.  

**Docker - RUN, CMD, ENTRYPOINT, co wybrać?**  
[https://www.docker.com/blog/docker-best-practices-choosing-between-run-cmd-and-entrypoint/](https://www.docker.com/blog/docker-best-practices-choosing-between-run-cmd-and-entrypoint/)  
**INFO:** Którą z tych instrukcji warto wrzucić do Dockerfile i kiedy? Artykuł wyjaśnia różnice między wspomnianymi instrukcjami, a także pokazuje, że niekiedy warto połączyć 2-3 z nich w ramach jednego obrazu.  

**Gdzie jest tron - aplikacja, która może uratować Ci tyłek ;)**  
[https://gdziejesttron.pl/](https://gdziejesttron.pl/)  
**INFO:** Były już aplikacje do wyszukiwania miejsc parkingowych, bankomatów, czy nawet pubów. Czas na coś nowego. To aplikacja zrealizowana w ramach kampanii społecznej, w ramach której organizatorzy chcieliby zaindeksować w swojej wyszukiwarce wszystkie publicznie dostępne toalety w Polsce. "Trony" możesz wyszukiwać zarówno na stronie WWW, jak i przez aplikację na Android/iOS.  

**Gemini AI czyta pliki PDF na Google Drive bez zgody użytkownika?**  
[https://www.tomshardware.com/tech-industry/artificial-intelligence/gemini-ai-caught-scanning-google-drive-hosted-pdf-files-without-permission-user-complains-feature-cant-be-disabled](https://www.tomshardware.com/tech-industry/artificial-intelligence/gemini-ai-caught-scanning-google-drive-hosted-pdf-files-without-permission-user-complains-feature-cant-be-disabled)  
**INFO:** Czy Google Gemini AI narusza prywatność użytkowników, czytając pliki PDF na Google Drive bez ich wyraźnej zgody? Jedna z aktywistek twierdzi, że tak się dzieje, a Google oczywiście zaprzecza tym oskarżeniom. Co się naprawdę dzieje z naszymi danymi?  

**Google przestanie indeksować Twoje treści?**  
[https://www.vincentschmalbach.com/google-now-defaults-to-not-indexing-your-content/](https://www.vincentschmalbach.com/google-now-defaults-to-not-indexing-your-content/)  
**INFO:** Wygląda na to, że Google przestał indeksować większość treści w sieci. Autor artykułu opowiada o zmianach w podejściu Google do indeksowania nowych stron, które mogą mieć ogromny wpływ na Twoją widoczność w wynikach wyszukiwania. Dowiedz się, co się zmieniło i jak to wpłynie na Twoją strategię SEO.  

**Baza danych luk i eksploitów na urządzenia IoT**  
[https://www.variotdbs.pl/](https://www.variotdbs.pl/)  
**INFO:** Baza danych VARIoT to wspólny projekt Unii Europejskiej i polskiego Ministerstwa Edukacji i Nauki, gromadzący informacje o lukach i exploitach na smart urządzenia. Lista podatności jest stale aktualizowana. Warto upewnić się, że sprzęt IoT, z którego korzystasz, nie znajduje się na liście zagrożonych urządzeń.  

**Czym są stringi i dlaczego "German Strings" są tak popularne?**  
[https://cedardb.com/blog/german_strings/](https://cedardb.com/blog/german_strings/)  
**INFO:** Mogłoby się wydawać, że string to po prostu ciąg znaków, ale z jakiegoś powodu każdy język programowania implementuje tę strukturę nieco inaczej. Z artykułu dowiesz się, jak działają stringi w kilku językach programowania oraz czym jest niemiecki sposób zapisu stringów, jakie ma zalety i wady.  

**Wiele atrybutów tak/nie dla obiektu w bazie - jak to zaprojektować?**  
[https://kb.databasedesignbook.com/posts/restaurant-attributes-design/](https://kb.databasedesignbook.com/posts/restaurant-attributes-design/)  
**INFO:** Przechowujesz w bazie danych obiekty posiadające wiele atrybutów, które są wartościami tak/nie (np. lista samochodów z informacjami, które z udogodnień posiadają). Jak optymalnie zorganizować strukturę danych pod taki projekt? Autor artykułu przedstawia trzy różne strategie projektowe: tabelę opartą o kotwice, tabelę poboczną i model EAV. Dowiesz się, jak każda z nich może być stosowana w różnych sytuacjach i jak może zmieniać się strategia projektowa wraz z rozwojem systemu.  

**Lekcje wyciągnięte po 35 latach pracy w branży oprogramowania**  
[https://dev.jimgrey.net/2024/07/03/lessons-learned-in-35-years-of-making-software/](https://dev.jimgrey.net/2024/07/03/lessons-learned-in-35-years-of-making-software/)  
**INFO:** Autor podzielił się ważnymi lekcjami, które wyniósł ze swojej wieloletniej pracy, m.in. o tym, że warto budować relacje, dbać o swoją widoczność w firmie, być gotowym do nowych wyzwań i kilka innych. Mało techniczne porady, ale za to ważne dla rozwoju w branży.  

**Fora dyskusyjne wracają do łask? Tak, a przynajmniej na Google**  
[https://searchengineland.com/forums-google-adapt-444065](https://searchengineland.com/forums-google-adapt-444065)  
**INFO:** Od około dwóch lat właściciele niszowych serwisów, przy których prężnie działają platformy do dyskusji, raportują nagły wzrost ruchu z wyszukiwarki Google. Dlaczego tak się dzieje i jak można na tym zyskać? Więcej w artykule.  

**Sprytna, alternatywna wyszukiwarka dla Goodreads**  
[https://www.book-filter.com/](https://www.book-filter.com/)  
**INFO:** Goodreads to największy na świecie serwis z recenzjami książek. Z użyciem tego serwisu poznasz nowe, ciekawe pozycje, które warto przeczytać. Ale jaka jest najlepsza (najwyżej oceniana) książka fantasy na świecie, albo najlepszy kryminał? Na takie pytania oryginalna wyszukiwarka nie odpowie, ale ta alternatywna już tak.  

**Recenzja Linuxa na Surface Pro 4 - jak to działa?**  
[https://www.binwang.me/2024-07-12-A-Review-of-Linux-on-Surface-Pro-4.html](https://www.binwang.me/2024-07-12-A-Review-of-Linux-on-Surface-Pro-4.html)  
**INFO:** Autor opowiada o swoich doświadczeniach z instalacją Linuxa na urządzeniu Surface Pro 4, omawiając zarówno pozytywne aspekty, jak i problemy, które uniemożliwiły mu korzystanie z tego systemu operacyjnego. Warto rzucić okiem, jeśli jesteś linuksowym fanem i chcesz mieć ten system na każdym z urządzeń.  

**DUT - kalkulator użycia dysku dla Linuksa**  
[https://codeberg.org/201984/dut](https://codeberg.org/201984/dut)  
**INFO:** To narzędzie to coś jak 'ncdu' czy 'df', ale prezentuje ono w sposób znacznie bardziej czytelny, co naprawdę zjada Twoje wolne miejsce na dysku.  

**==LINKI TYLKO DLA PATRONÓW==**

**Wprowadzenie do programowania w Bashu - podręcznik**  
[https://uw7.org/un_e597d8b9c07ea/](https://uw7.org/un_e597d8b9c07ea/)  
**INFO:** Darmowa książka dostępna online, która nauczy Cię podstaw programowania w Bashu i pomoże stworzyć skrypty, które zautomatyzują Twoje codzienne zadania jako administratora systemu, DevOpsa lub dewelopera. Książka składa się z 23 rozdziałów, w których omówione są różne aspekty programowania we wspomnianym języku - od podstawowych struktur i zmiennych po debugowanie i tworzenie interaktywnych menu aplikacji.