Cześć!

Cały ten tydzień pracowałem nad przygotowaniem dwóch nowych wideo kursów dla branży IT. Jeden z nich będzie darmowy i związany z wyrażeniami regularnymi, a drugi płatny będzie na temat przetwarzania danych w terminalu (narzędzia CLI).

Moi Patroni mają już do nich dostęp, a prawdopodobnie za tydzień wrzucę je tutaj do newslettera, ale jest szansa, że gdzieś w moich socialach wcześniej wypłynie ta darmowa produkcja.

 

Przerwa majowa minęła, więc powracam z sekcją "pora na sponsora" ;)

Sponsorem tego wydania newslettera jest firma dobrze znana czytelnikom tego newslettera Cambly.

Oferuje ona platformę do nauki języka angielskiego poprzez rozmowę z native speakerami. Możesz samodzielnie wybrać swojego nauczyciela, idealnie dopasowanego do swoich potrzeb (np. na podstawie branży, która Cię interesuje lub swojego poziomu zaawansowania). Możesz uczyć się w pojedynkę, lub w grupie - jak wolisz.

W ramach współpracy unknowNews z Cambly, oferowana jest 50% zniżka na wszystkie plany roczne na platformie. Co więcej, za &euro;1 można wykupić 30-minutową lekcję próbną.

➤ [https://cambly.info/unknowmaj](https://cambly.info/unknowmaj)  

Kod zniżkowy to: unknowmaj (powinien aktywować się automatycznie po kliknięciu linka)

Jeśli chcesz zostać sponsorem wydania, to skontaktuj się ze mną - jest to oczywiście opcja płatna.

 

A teraz zapraszam do lektury dzisiejszego wydania.

 

◢ #unknownews ◣

**Kampania APT28 wymierzona w polskie instytucje rządowe**  
[https://cert.pl/posts/2024/05/apt28-kampania/](https://cert.pl/posts/2024/05/apt28-kampania/)  
**INFO:** Polskie zespoły CERT Polska i CSIRT MON zidentyfikowały skomplikowaną kampanię szkodliwego oprogramowania skierowaną przeciwko instytucjom rządowym w Polsce. W artykule znajdziesz szczegółową analizę techniczną ataku, w tym wykorzystanie techniki DLL Side-Loading, oraz rekomendacje dla administratorów sieci, jak przeciwdziałać podobnym zagrożeniom. Interesująca lektura!  

**Jak aplikacje oparte na AI zarabiają pieniądze?**  
[https://www.growthunhinged.com/p/how-ai-apps-make-money](https://www.growthunhinged.com/p/how-ai-apps-make-money)  
**INFO:** Ostatnio da się zauważyć ogromny wysyp aplikacji bazujących na AI, z naciskiem na rozwiązania takie jak LLM. Jak wyglądają modele biznesowe takich aplikacji? Za co realnie płaci użytkownik? Czy konta freemium są popularne? A może darmowe próbne wersje to coś, w co inwestują firmy?  

**Wywiady z Marianem Rejewskim, pierwszą osobą, która złamała kod Enigmy**  
[https://www.flyingpenguin.com/?p=56989](https://www.flyingpenguin.com/?p=56989)  
**INFO:** Polska ambasada w Londynie opublikowała serię nagrań z Marianem Rejewskim, bohaterem wojennym i pierwszą osobą, która złamała kod Enigmy. W tych kilku odsłonach na YouTube, Rejewski opowiada o swoich przełomowych osiągnięciach przed i w czasie II wojny światowej, które rzadko są właściwie przypisywane Polsce. Od pierwszych metod łamania szyfrów, przez opis działania maszyny "Bomba", po współpracę polsko-brytyjską w dekodowaniu Enigmy. Jest to świetna treść dla wielbicieli historii i technologii zarazem.  

**Obciążenie poznawcze w świecie programistów - o co chodzi?**  
[https://github.com/zakirullin/cognitive-load](https://github.com/zakirullin/cognitive-load)  
**INFO:** Czy zastanawiałeś się kiedyś, dlaczego czytanie i rozumienie kodu napisanego przez kogoś innego może być tak męczące? Ten artykuł tłumaczy, jak obciążenie poznawcze wpływa na naszą pracę jako programistów i podpowiada, jak można zarządzać złożonością kodu, aby ułatwić sobie i innym życie. Praktyczne przykłady pomogą Ci zrozumieć, jak unikać pułapek związanych z nadmiernym obciążeniem poznawczym.  

**Jak chwalić się swoją pracą, nie będąc zarozumiałym?**  
[https://strategizeyourcareer.com/p/5-ways-to-show-your-work-without-being-cocky](https://strategizeyourcareer.com/p/5-ways-to-show-your-work-without-being-cocky)  
**INFO:** Czy promowanie własnych osiągnięć może sprawić, że zostaniemy odebrani jako zarozumiali? Z pewnością. Ten artykuł zawiera wskazówki, jak efektywnie dzielić się własną wiedzą i efektami pracy, nie budząc negatywnych emocji w swoim zespole. Dowiesz się m.in., jak wykorzystać sesje demo, dzielić się projektami przed ich wdrożeniem, i korzystać z sesji 1:1 z menedżerem, by rozwijać swoją karierę zawodową, a jednocześnie pomagać innym.  

**Kontrowersje wokół współpracy Stack Overflow z OpenAI**  
[https://build5nines.com/stack-overflow-upset-over-users-deleting-answers-after-openai-partnership/](https://build5nines.com/stack-overflow-upset-over-users-deleting-answers-after-openai-partnership/)  
**INFO:** W świecie, gdzie zawartość generowana przez użytkowników zaczyna rywalizować z treściami tworzonymi przez AI, współpraca Stack Overflow z OpenAI wywołała niemałe zamieszanie. Niektórzy użytkownicy serwisu, niezadowoleni z tego partnerstwa, próbują teraz usuwać swoje treści, co nie jest takie proste, jak mogłoby się wydawać. Moderatorzy walczą z tym zjawiskiem. Artykuł przybliża tło tej technologicznej kooperacji oraz motywy protestu społeczności. Czy ta współpraca to już ostatni gwóźdź do trumny Stack Overflow?  

**Ucz się angielskiego i szlifuj swoją wymowę ze zniżką 50% [sponsorowane]**  
[https://cambly.info/unknowmaj](https://cambly.info/unknowmaj)  
**INFO:** Nauka jeden-na-jeden albo w grupie - jak wolisz. Dostęp do native speakerów o dowolnej porze dnia, 7 dni w tygodniu. Możliwość samodzielnego wyboru nauczyciela i swobodnej jego zmiany w trakcie (możesz mieć nawet każdą lekcję z inną osobą). Wszystko to dostępne jest teraz ze zniżką 50% przy zakupie planu rocznego.  

**Budowa klastra K3s na Raspberry Pi - domowy lab**  
[https://medium.com/@vincent_turrin/crafting-a-complete-kubernetes-home-lab-building-a-k3s-cluster-on-raspberry-pi-4fc9106bd94f](https://medium.com/@vincent_turrin/crafting-a-complete-kubernetes-home-lab-building-a-k3s-cluster-on-raspberry-pi-4fc9106bd94f)  
**INFO:** Ten artykuł to idealne wprowadzenie do stawiania pierwszych kroków w konfiguracji klastra K3s na malinkach. Dowiesz się, jak wybrać odpowiedni sprzęt, przeprowadzić wstępną konfigurację oraz jakie narzędzia mogą ułatwić zarządzanie i użytkowanie twojej domowej infrastruktury Kubernetes.  

**"10x Engineer" - czy taki ktoś naprawdę istnieje?**  
[https://vadimkravcenko.com/shorts/10x-engineers/](https://vadimkravcenko.com/shorts/10x-engineers/)  
**INFO:** Czy kiedyś słyszałeś o "inżynierach 10x"? Ten termin wzbudza wiele emocji i dyskusji w branży technologicznej. Przeczytaj, jak wygląda rzeczywisty wpływ takich osób na projekty, dlaczego nie zawsze chodzi o umiejętności kodowania i w jaki sposób każdy z nas może stać się "inżynierem 10x".  

**Kulisy tworzenia interaktywnej gry 'Machine' od xkcd**  
[https://chromakode.com/post/xkcd-machine/](https://chromakode.com/post/xkcd-machine/)  
**INFO:** Jeśli lubisz zaglądać za kulisy twórczych projektów, ten artykuł jest dla ciebie. Dowiesz się, jak w zaledwie trzy tygodnie powstała gra "Machine", będąca corocznym żartem primaaprilisowym na XKCD (znasz ten komiks, prawda?). Możesz przy okazji pograć trochę w samą grę, ale ostrzegam, że to będzie dla ciebie już koniec pracy na dziś ;)  

**StackRadar - ogromny zbiór narzędzi technologicznych**  
[https://www.stackradar.co/](https://www.stackradar.co/)  
**INFO:** Nie wiem, jak ty, ale ja lubię czasami zapytać znajomych o stack technologiczny, którego używają do codziennej pracy. Z jakich aplikacji korzystają? Za jakie usługi online płacą? To zawsze daje mi inspirację do zmiany czegoś na lepsze. Jeśli akurat pracujesz z piwnicy i nie masz znajomych, ten serwis może ich zastąpić. Zobacz, jakie stacki technologiczne polecają inni użytkownicy. Jeśli nie wiesz, od czego zacząć, wejdź do sekcji "Curated stacks".  

**Dźwięk w projektowaniu oprogramowania - to nie tylko ozdoba!**  
[https://www.notboring.software/words/the-sound-of-software](https://www.notboring.software/words/the-sound-of-software)  
**INFO:** Ten artykuł tłumaczy, dlaczego dźwięk wydawany przez aplikację (np. sygnał przy komunikacie ostrzegawczym) nie musi wcale być uciążliwy, a może znacząco poprawić doświadczenia użytkownika z korzystania z aplikacji. Poznaj zasady efektywnego wykorzystania dźwięku w projektowaniu aplikacji i zobacz, jak może on wzbogacić nawet najbardziej 'nudne' oprogramowanie. Przykłady na stronie są domyślnie wyciszone, więc przed kliknięciem PLAY, kliknij jeszcze symbol głośnika.  

**Kubecolor - kolorowe wyjściez kubectl**  
[https://github.com/kubecolor/kubecolor](https://github.com/kubecolor/kubecolor)  
**INFO:** Narzędzie dodaje kolor do wyników komendy kubectl, ułatwiając pracę z Kubernetes. Nie musisz uczyć się nowej składni poleceń, ponieważ jest to po prostu nakładka na stare polecenie.  

**Ktoś może ukraść Twoje konto na Telegramie w 10 sekund**  
[https://lyra.horse/blog/2024/05/stealing-your-telegram-account-in-10-seconds-flat/](https://lyra.horse/blog/2024/05/stealing-your-telegram-account-in-10-seconds-flat/)  
**INFO:** Artykuł analizuje funkcję automatycznego logowania i wyjaśnia, jak token w URL może stać się narzędziem do szybkiego dostępu do twojego konta. Przeczytaj, aby dowiedzieć się, jakie zagrożenia niesie ta wygoda i jak możesz lepiej chronić swoją prywatność. Atak jest możliwy do przeprowadzenia, np. gdy masz fizyczny dostęp do niezablokowanego urządzenia ofiary.  

**Lista 7 rzeczy, które inżynier IT powinien wiedzieć o rozmowach z użytkownikami**  
[https://newsletter.posthog.com/p/talk-to-users](https://newsletter.posthog.com/p/talk-to-users)  
**INFO:** Dla rozwoju twojego projektu niezwykle pomocne mogą być rozmowy z jego użytkownikami. Ten artykuł tłumaczy, dlaczego twórcy aplikacji powinni angażować się w dialog z klientami i jakie korzyści może to przynieść dla rozwoju projektów. Poznaj praktyczne wskazówki, które pomogą ci lepiej zrozumieć potrzeby użytkowników i tworzyć rozwiązania, które naprawdę ich zainteresują.  

**Shellfirm - Twoja ochrona przed ryzykownymi komendami w terminalu**  
[https://github.com/kaplanelad/shellfirm](https://github.com/kaplanelad/shellfirm)  
**INFO:** Czy zdarzyło ci się przypadkowo wpisać komendę, która mogła spowodować dużo szkód? Shellfirm to narzędzie, które przechwytuje potencjalnie niebezpieczne polecenia w terminalu i prosi o rozwiązanie prostej zagadki matematycznej, zanim pozwoli je wykonać. To jak captcha dla twojego terminala, dodatkowe zabezpieczenie przed pomyłkowym 'rm -rf /' i tego typu komendami.  

**Raspberry Pi Connect - dostęp do malinki ze świata**  
[https://www.raspberrypi.com/news/raspberry-pi-connect/](https://www.raspberrypi.com/news/raspberry-pi-connect/)  
**INFO:** Jeśli wykorzystujesz urządzenie Raspberry Pi w roli domowego serwera, to z pewnością nie raz przeszło ci przez myśl, że fajnie byłoby dostać się do niego spoza domu. Tutaj z pomocą przychodzą wszelkiego rodzaju VPN-y, czy rozwiązania typu Tailscale. Jednak twórcy samego urządzenia wyszli naprzeciw oczekiwaniom użytkowników i stworzyli gotowe rozwiązanie, które można zainstalować jednym poleceniem, a które udostępni twój serwer w sieci.  

**Zarządzanie wysokowydajnymi pracownikami - jak robić to dobrze?**  
[https://staysaasy.com/startups/2024/05/08/managing-high-performers](https://staysaasy.com/startups/2024/05/08/managing-high-performers)  
**INFO:** Często spotykamy się z poradami dotyczącymi zarządzania pracownikami o niskiej wydajności, ale o tych, którzy ciągle przekraczają oczekiwania, jakoś się nie mówi. Artykuł przybliża, jak ważne jest, aby nie zapominać o zarządzaniu nawet najlepszymi zespołowcami i jakie metody stosować, aby w pełni wykorzystać ich potencjał. Znajdziesz tu konkretne wskazówki, jak nie tylko zachęcić wysokowydajnych pracowników do dalszego rozwoju, ale i jak unikać pułapek, które mogą spowalniać ich karierę.  

**Jak ulepszyć dokumentację za pomocą diagramów**  
[https://levelup.gitconnected.com/how-to-improve-your-documentation-with-diagrams-f093be8cec75](https://levelup.gitconnected.com/how-to-improve-your-documentation-with-diagrams-f093be8cec75)  
**INFO:** Najprostszą metodą na sprawienie, aby dokumentacja techniczna do projektów była estetyczna, czytelna i zrozumiała, jest umieszczenie w niej diagramów wyjaśniających skomplikowane procesy. Ten artykuł wprowadza nas w świat tworzenia takich diagramów - od prostych szkiców ad hoc (bardzo polecam wspomniany tam Excalidraw!) po szczegółowe diagramy sekwencji.  

**Czy mogę wysłać ten HTML/CSS w mailu?**  
[https://www.caniemail.com/](https://www.caniemail.com/)  
**INFO:** Jeśli jesteś frontendowcem, to z pewnością znasz serwis CanIUse. Rozwiązanie, do którego linkuję, to w zasadzie to samo, ale w świecie mailowym. Jest to tabela wsparcia dla HTML i CSS w różnych czytnikach e-mail.  

**Google Fit kończy działalność w 2025 roku - jak to wpłynie na urządzenia fitness?**  
[https://arstechnica.com/gadgets/2024/05/google-fit-apis-get-shut-down-in-2025-might-break-fitness-devices/](https://arstechnica.com/gadgets/2024/05/google-fit-apis-get-shut-down-in-2025-might-break-fitness-devices/)  
**INFO:** Google ogłosiło, że wyłączy API Google Fit już w przyszłym roku. Decyzja ta może zaburzyć synchronizację danych z wielu urządzeń fitness, takich jak wagi czy trackery, które nie będą już aktualizować swoich danych. Artykuł omawia konsekwencje tej decyzji dla użytkowników i dla rynku aplikacji zdrowotnych. Przeczytasz tam również o nowym API pod nazwą Health Connect, które może zmienić sposób, w jaki przechowujemy i udostępniamy nasze dane zdrowotne.  

**Tysiące "wysoko ocenianych, ale mało znanych" filmów na platformach VOD**  
[https://agoodmovietowatch.com/all/?by=top](https://agoodmovietowatch.com/all/?by=top)  
**INFO:** Dobre filmy do oglądania na popularnych serwisach streamingowych. Wszystkie rekomendacje są wysoko oceniane i ręcznie wybrane przez redakcję tej platformy. Oczywiście, wybór jest skrajnie subiektywny, ale istnieje szansa, że znajdziesz tam coś dla siebie. Na start warto wybrać platformy VOD, do których masz dostęp.  

**SnipKey - klawiatura ze snippetami dla iOS**  
[https://snipkey.jrtv.online/](https://snipkey.jrtv.online/)  
**INFO:** Często wklejasz te same teksty, dokumenty, obrazy czy nawet memy znajomym? Ta klawiatura umożliwia ich wstawianie w dowolnej aplikacji dosłownie za pomocą jednego kliknięcia. Aplikacja jest darmowa.  

**Makefile jako narzędzie do podniesiania produktywności?**  
[https://gagor.pro/2024/02/how-i-stopped-worrying-and-loved-makefiles/](https://gagor.pro/2024/02/how-i-stopped-worrying-and-loved-makefiles/)  
**INFO:** GNU Make kojarzy się z rozwiązaniami rodem z poprzedniej epoki (może też dlatego, że to jest narzędzie z poprzedniej epoki), ale świetnie radzi sobie ono także przy pracy ze współczesnymi technologiami takimi jak Python czy Terraform. Zobacz, jak autor tego artykułu wykorzystuje Makefile i zainspiruj się do zautomatyzowania czegoś w swojej pracy.  

**Analiza i optymalizacja rozmiaru obrazów Dockera**  
[https://github.com/remorses/docker-phobia](https://github.com/remorses/docker-phobia)  
**INFO:** Czy twoje obrazy Docker mogłyby być lżejsze? Prawdopodobnie tak, ale pytanie brzmi, co możesz z nich usunąć i co zajmuje w takim obrazie najwięcej miejsca? Poznaj Docker-Phobia, narzędzie do analizy i optymalizacji obrazów Dockerowych. Aplikacja szybko przeskanuje twoje obrazy i wskaże, co w nich zajmuje najwięcej miejsca.  

**Przyszłość Internet Archive zagrożona? - kryzys prawny**  
[https://lunduke.locals.com/post/5556650/the-internet-archives-last-ditch-effort-to-save-itself](https://lunduke.locals.com/post/5556650/the-internet-archives-last-ditch-effort-to-save-itself)  
**INFO:** Internet Archive to usługa o kluczowym znaczeniu dla zachowania kulturowego dziedzictwa. W archiwach przechowywane są kopie stron sprzed lat. Niestety, organizacja stoi przed trudnym wyzwaniem prawnym. Artykuł analizuje ostatnie starania organizacji, aby odwrócić niekorzystny wyrok sądowy w sprawie "Hachette v. Internet Archive". Czy to może oznaczać koniec ważnego rozdziału w archiwizacji internetu?  

**Aider - asystent AI wspomagający programowanie w terminalu**  
[https://aider.chat/](https://aider.chat/)  
**INFO:** To jest narzędzie CLI, które pozwala Ci programować wspólnie z modelami języka LLM bezpośrednio z poziomu Twojego lokalnego repozytorium git. Aider edytuje kod w plikach źródłowych i tworzy commit z sensownym komentarzem - to jak posiadanie współpracownika AI, który rozumie i przekształca duże bazy kodu. Idealne uzupełnienie dla programistów, chcących podnieść swoją efektywność i zlecić 'komuś' wykonywanie drobnicy. Wszelkie poprawki możesz zatwierdzić przed naniesieniem, więc nie obawiaj się zaśmiecenia repozytorium.  

**Model Spec od OpenAI - czyli jak działają ich modele**  
[https://openai.com/index/introducing-the-model-spec/](https://openai.com/index/introducing-the-model-spec/)  
**INFO:** Co wolno zrobić modelowi tekstowemu, a jakich informacji powinien unikać? Kto o tym decyduje, dlaczego akurat tak to działa i jak konkretnie jest to zaimplementowane w modelach oferowanych przez OpenAI? To nie jest techniczna lektura o transformatorach, sieciach neuronowych itp. Warto rzucić okiem.  

**Poszukiwanie informacji w 2024 roku - AI w akcji**  
[https://newsletter.vickiboykis.com/archive/how-i-search-in-2024/](https://newsletter.vickiboykis.com/archive/how-i-search-in-2024/)  
**INFO:** W dobie wyszukiwarek, które toną w morzu reklam, pojawia się nowa fala alternatywnych wyszukiwarek internetowych zasilanych sztuczną inteligencją. Artykuł opisuje doświadczenia autora z narzędziami takimi jak Kagi, Marginalia i Perplexity, które zmieniają sposób wyszukiwania informacji. Jeśli jeszcze nie znasz tych narzędzi, to może warto rzucić okiem?  

**FFS - system plików dla... plików?!**  
[https://mgree.github.io/ffs/](https://mgree.github.io/ffs/)  
**INFO:** Wyobraź sobie, że twoje pliki JSON, YAML czy TOML można zmaterializować na dysku w postaci drzewa plików i katalogów. Tak, możesz zamontować JSON-a tak samo, jak montujesz na przykład pendrive. Następnie możesz wprowadzić dowolne zmiany w tych plikach, które po odmontowaniu zasobu będą zapisane w pliku źródłowym. To innowacyjne rozwiązanie otwiera nowe możliwości dla szybkiej automatyzacji tworzenia takich plików.  

**Asynchroniczne przetwarzanie webhooków**  
[https://devszczepaniak.pl/asynchroniczne-procesowanie-webhookow](https://devszczepaniak.pl/asynchroniczne-procesowanie-webhookow)  
**INFO:** Artykuł omawia technikę asynchronicznego przetwarzania webhooków, która pozwala na efektywne zarządzanie dużą liczbą żądań przychodzących do systemu. Przy okazji przedstawione są problemy związane z przetwarzaniem takich zapytań w sposób synchroniczny.  

**Przygotuj się do egzaminu z GitHub Actions (film, 3h i 10m)**  
[https://www.freecodecamp.org/news/pass-the-github-actions-certification-exam/](https://www.freecodecamp.org/news/pass-the-github-actions-certification-exam/)  
**INFO:** GitHub Actions to rozwiązanie często wykorzystywane w korporacjach. Warto je więc znać, a jednym ze sposobów przejścia przez niezbędne zagadnienia jest przygotowanie się do oficjalnego egzaminu z tego tematu. Kurs ma formę wideo i jest dostępny za darmo.  

**Chepy - pythonowy odpowiednik narzędzia CyberChef**  
[https://github.com/securisec/chepy](https://github.com/securisec/chepy)  
**INFO:** Jeśli cenisz sobie funkcjonalność CyberChef, ale pracujesz głównie w terminalu, Chepy może być dokładnie tym, czego szukasz. Ta aplikacja w linii komend odzwierciedla wiele możliwości swojego słynnego odpowiednika. To bardzo interesujące rozwiązanie.  

**==LINKI TYLKO DLA PATRONÓW==**

**Przetwarzanie danych tekstowych - przedpremierowy dostęp do kursu [autopromocja]**  
[https://uw7.org/un_c67fa6cadaaf7/](https://uw7.org/un_c67fa6cadaaf7/)  
**INFO:** Minimalna porcja wiedzy, jaką musisz opanować, aby zwiększyć swoją produktywność przy pracy z danymi tekstowymi. Poznaj AWK, PERL, Grep, Join, Comm i inne.  

**RegEx w 20 minut - kurs online (film, 20m) [autopromocja]**  
[https://uw7.org/un_efd4e200fb2da/](https://uw7.org/un_efd4e200fb2da/)  
**INFO:** Nowy kurs mojej produkcji. Daję go patronom zupełnie za darmo. Za jakiś czas stanie się on publicznie dostępny, ale dla Was dostęp jest poza kolejką. Jeszcze nie mam strony z opisem, więc linkuję do koszyka. Można wpisać dowolne dane, ale mail musi być prawdziwy.