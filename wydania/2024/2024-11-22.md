Cześć!

Zakończmy ten tydzień lekturą ciekawych treści z branży IT - znalazłem ich naprawdę wiele, więc wierzę, że znajdziesz coś dla siebie. Tylko to przeglądanie zniżek zostaw sobie na 'po pracy'. Nie chcę odpowiadać za obniżenie produktywności developerów w całej Polsce ;)

 

A teraz "pora na sponsora".

Sponsorem tego wydania newslettera są twórcy projektu TF Maestro, szkolenia o tworzeniu infrastruktury z Terraform i OpenTofu w AWS, Azure i Google Cloud. To nie jest kolejny "kursik Terraforma", a kompleksowe szkolenie z debugowania kodu i błędów w chmurze, łączenia ze sobą wielu usług, a także tworzenia automatyzacji dzięki Terraform, Ansible, OpenTofu. Skonfigurujesz m.in. sieć w chmurze, klaster Kubernetes z aplikacją za pomocą Helm, load balancer czy maszynę wirtualną z aplikacją w Pythonie. Opanujesz dobre praktyki w trzech topowych chmurach.

➤ [https://tfmaestro.pl/](https://tfmaestro.pl/)  

P.S. sprzedaż tej edycji kończy się w poniedziałek,  25 listopada.

Ty także możesz zostać sponsorem wydania - więcej informacji.

 

Zapraszam do dzisiejszej lektury.

 

◢ #unknownews ◣

**Ogromna kompilacja zniżek na Black Friday i Cyber Monday 2024 (stale aktualizowana)**  
[https://github.com/trungdq88/Awesome-Black-Friday-Cyber-Monday](https://github.com/trungdq88/Awesome-Black-Friday-Cyber-Monday)  
**INFO:** Aplikacje na komputer, rozwiązania typu SaaS, książki, kursy... jest tego sporo. Uważaj, bo ta lista zniżek może Cię pochłonąć na znacznie dłużej, niż się wydaje. Ja z podanej kolekcji kupiłem Zen Mode i TypeFully (choć to drugie tylko przedłużyłem ze zniżką).  

**Darmowa łączność ze smartfona bez GSM i internetu (film, 13m)**  
[https://www.youtube.com/watch?v=rrrbyGr4QA0](https://www.youtube.com/watch?v=rrrbyGr4QA0)  
**INFO:** Film pokazuje, jak przesyłać wiadomości tekstowe bez karty SIM, internetu czy jakiejkolwiek infrastruktury GSM, wykorzystując aplikację Meshtastic i tanie radiowe urządzenie parowane ze smartfonem. Dowiedz się, jak skonfigurować tę technologię oraz jak działa szyfrowanie w tej formie komunikacji. Do korzystania z tego rozwiązania nie potrzebujesz licencji radiowej.  

**Wpływ zwrotów 'tylko / po prostu' na komunikację w zespole programistów - unikaj tego!**  
[https://sgringwe.com/2019/10/10/Please-just-stop-saying-just.html](https://sgringwe.com/2019/10/10/Please-just-stop-saying-just.html)  
**INFO:** W komunikacji z drugim człowiekiem dobór słów jest bardzo ważny. Każdy z nas wie, że trzeba wyrażać się klarownie i kulturalnie, ale czy użycie zwrotu "czy nie możemy po prostu", albo "wystarczy tylko" może bardzo negatywnie wpłynąć na przekaz informacji? Okazuje się, że ten pojedynczy zwrot warto usunąć ze swojego słownika. Artykuł wyjaśni Ci, dlaczego.  

**Kupiłem domenę us-east-1.com - co to oznacza dla bezpieczeństwa użytkowników AWS?**  
[https://dev.to/aws-builders/i-bought-us-east-1com-a-look-at-security-dns-traffic-and-protecting-aws-users-15ng](https://dev.to/aws-builders/i-bought-us-east-1com-a-look-at-security-dns-traffic-and-protecting-aws-users-15ng)  
**INFO:** Jak często użytkownicy mylą się przy wpisywaniu nazw domenowych? Okazuje się, że bardzo często. Jeden z użytkowników postanowił kupić domenę nazywającą się tak, jak jeden z najpopularniejszych regionów AWS na świecie, a następnie uruchomił na niej zbieranie całego ruchu webowego, DNS-owego i maili przychodzących. Domena odnotowuje ponad 23 tysiące przypadkowych zapytań dziennie, w tym... także od pracowników Amazona.  

**Sprawdzone frameworki do... komunikacji międzyludzkiej?!**  
[https://read.highgrowthengineer.com/p/5-frameworks-to-master-communication-and-influence](https://read.highgrowthengineer.com/p/5-frameworks-to-master-communication-and-influence)  
**INFO:** Jako programiści przywykliśmy do używania frameworków w codziennym życiu, co ukierunkowuje nasze działania i upraszcza je. Szkoda, że nie ma takich rozwiązań przeznaczonych dla ludzi, a nie komputerów... Artykuł pokazuje, że jednak są. Poznaj 5 sprawdzonych frameworków użytecznych w codziennej pracy w zespole. To podejście ułatwi Ci efektywne przekazywanie informacji, lepsze delegowanie zadań. Jeśli nie masz czasu na czytanie, to na dole jest sekcja "TL;DR", ale sugeruję zapoznać się z przykładami użycia tego rozwiązania.  

**Budowa domu idealnego pod LAN party**  
[https://lanparty.house/](https://lanparty.house/)  
**INFO:** Małżeństwo postanowiło przystosować swój dom do cyklicznego organizowania LAN party. Mówimy tutaj o projekcie z 12 komputerami wbudowanymi w ściany oraz specjalnymi stanowiskami do gry. Dom ma zintegrowany system zarządzania kablami oraz rozbudowaną infrastrukturą sieciową, a także posiada pomieszczenia do pracy i grania, zarówno dla dorosłych, jak i dzieci. Koszt budowy całego domu wyniósł siedmiocyfrową kwotę. Wrzucam jako inspirację z ciekawymi rozwiązaniami technicznymi.  

**TF Maestro - Terafform i OpenTofu na AWS, Azure i Google Cloud [sponsorowane]**  
[https://tfmaestro.pl/](https://tfmaestro.pl/)  
**INFO:** Profesjonalne szkolenie z zarządzania infrastrukturą chmurową w AWS, Azure i Google Cloud, wykorzystujące Terraform i OpenTofu. Kurs składa się z ponad 12 godzin praktycznego materiału, który nauczy Cię projektowania i wdrażania kompletnych środowisk chmurowych - od sieci VPC, przez bazy danych, po klastry Kubernetes. Otrzymasz takżę dostęp do zamkniętej społeczności na Discord, gdzie możesz konsultować się z mentorami i wymieniać doświadczenia z innymi uczestnikami. Szkolenie prowadzone jest przez doświadczonych ekspertów z branży, a całość objęta jest 30-dniową gwarancją zwrotu pieniędzy. Program został stworzony z myślą o administratorach systemów, DevOpsach i programistach, którzy chcą efektywnie zarządzać nowoczesną infrastrukturą w podejściu Infrastructure as Code.  

**Dyżury on-call powinny trwać od wtorku do wtorku - ale dlaczego?!**  
[https://arthur-johnston.com/tuesday_to_tuesday/](https://arthur-johnston.com/tuesday_to_tuesday/)  
**INFO:** W świecie DevOpsów i adminów przyjęło się, że dyżury polegające na byciu pod telefonem trwają przez tydzień, od poniedziałku do poniedziałku. Jest to dość naturalne podejście, ale czy optymalne? Autor przedstawia swoje argumenty za przesunięciem tej rotacji o jeden dzień. Zobacz, jak taka prosta zmiana terminu dyżurów może usprawnić pracę całego zespołu, poprawić obsługę weekendowych incydentów i lepiej wykorzystać czas pracowników, np. w okresach świątecznych. Warte przemyślenia.  

**Kompletny przewodnik po dostępności stron internetowych (film, 38m)**  
[https://www.youtube.com/watch?v=2oiBKSjOOFE](https://www.youtube.com/watch?v=2oiBKSjOOFE)  
**INFO:** Musisz dostosować stronę internetową do potrzeb osób z ograniczeniami wzroku, słuchu, z ograniczoną mobilnością itp.? To częste wymaganie projektowe, ale problem w tym, że jest to temat rzeka. Im więcej czytasz, tym mniej wiesz. Autor skondensował w zaledwie jednym, nieszczególnie długim filmie całą wiedzę, którą jego zdaniem powinna posiadać osoba chcąca podnieść poziom dostępności aplikacji webowej.  

**Dostarczanie wideo 4K za pomocą Cloudflare R2 za 2,18 USD / msc**  
[https://screencasting.com/cheap-video-hosting](https://screencasting.com/cheap-video-hosting)  
**INFO:** Artykuł opisuje, jak wykorzystując Cloudflare R2, udało się dostarczyć wideo w świetnej jakości przy minimalnych kosztach, wynoszących zaledwie kilka dolarów miesięcznie. Mówimy tutaj o transferze rzędu 15 TB/mies., co u konkurencji kosztuje przeważnie setki lub tysiące dolarów. Warto rzucić okiem, zwłaszcza jeśli planujesz udostępniać sporą ilość nagrań szerszemu gronu użytkowników.  

**Gdzie by tu zamieszkać w USA? - sprawdź swoją idealną lokalizację**  
[https://exoroad.com](https://exoroad.com)  
**INFO:** Jeśli kiedykolwiek przeszedł Ci przez myśl pomysł, aby rzucić to wszystko i zamiast w Bieszczady wyjechać do USA i zamieszkać tam na stałe, to ta aplikacja podpowie Ci, który z obszarów będzie dla Ciebie idealny. Musisz jedynie zdefiniować swoje wymagania w kategoriach związanych z kosztami życia, dostępnością pracy, rodzajem otoczenia, warunkami transportu itp. Wychodzi na to, że powinienem mieszkać w hrabstwie Douglas w Oregonie.  

**Doświadczenia z przejścia na monorepo - czy to naprawdę takie trudne?**  
[https://ente.io/blog/monorepo-retrospective/](https://ente.io/blog/monorepo-retrospective/)  
**INFO:** Autor opisuje przemyślenia zespołu firmy Ente po dziewięciu miesiącach pracy z monorepo. Przejście na monorepo było podyktowane wizją firmy jako jednolitej platformy, a nie jako pojedynczej aplikacji. Przed migracją kod był rozrzucony po kilkunastu repozytoriach. Dzięki zmianie podejścia zmniejszyły się nakłady pracy przy integracji zmian w kodzie, zniknęła potrzeba używania submodułów oraz, co nie mniej ważne, poprawiła się widoczność projektu na GitHubie dzięki połączeniu rozproszonych gwiazdek z kilku repo w jeden projekt. Jak się okazuje, zmiana ta nie była wcale aż tak trudna, ani straszna, jak początkowo przypuszczano.  

**Grafowe bazy danych na przykładzie Neo4j (film, 1h i 12m)**  
[https://www.youtube.com/watch?v=8N3R-eL3azg](https://www.youtube.com/watch?v=8N3R-eL3azg)  
**INFO:** Relacyjne bazy danych takie jak PostgreSQL czy MySQL to już klasyka. Niektórzy bardziej zaawansowani użytkownicy zetknęli się jeszcze z bazami wektorowymi, szczególnie mocno eksploatowanymi teraz we współpracy z AI, ale czym są bazy grafowe i po co nam one? Na to pytanie odpowiada Przemysław Betkier, programista z Allegro. Rozbudowane, ale i bardzo przystępne wprowadzenie do tematyki na przykładzie jednej, konkretnej bazy - Neo4j.  

**Nie mam Spotify! - konwerter linków na inne platformy**  
[https://idonthavespotify.donado.co/](https://idonthavespotify.donado.co/)  
**INFO:** Znajomy przesłał Ci link do super utworu lub playlisty z serwisu Spotify, ale Ty nie masz i nie chcesz mieć tam konta. Płacisz za to za Tidala, YouTube Music, Apple Music czy Deezera. To narzędzie przekonwertuje dla Ciebie linki ze Spotify na wybrane przez Ciebie platformy. Z pojedynczymi utworami radzi sobie super, ale z playlistami słabiej mu to idzie, jeśli wrzucisz coś utworzonego przez siebie. Linki do albumów znanych wykonawców także działają OK. Jeśli korzystasz z MacOS i Raycasta, to serwis posiada plugin do niego.  

**Tworzenie własnego języka zapytań dla API na wzór Stripe**  
[https://zuplo.com/blog/2024/04/27/building-a-stripe-like-search-language-parser](https://zuplo.com/blog/2024/04/27/building-a-stripe-like-search-language-parser)  
**INFO:** Autor postanowił zaimplementować w swoim API system filtrowania danych, mocno inspirowany tym, co oferuje platforma Stripe. Tradycyjne podejście do filtrowania, przez ogrom obsługiwanych parametrów, zaczęło być już trudne w utrzymaniu. Dzięki pomocy PeggyJS (biblioteka do generowania parserów danych) i wykorzystaniu Copilota udało się dość szybko uprościć architekturę całego systemu API.  

**GitHub zbadał wpływ Copilota na jakość kodu, ale... czy zrobił to uczciwie?**  
[https://jadarma.github.io/blog/posts/2024/11/does-github-copilot-improve-code-quality-heres-how-we-lie-with-statistics/](https://jadarma.github.io/blog/posts/2024/11/does-github-copilot-improve-code-quality-heres-how-we-lie-with-statistics/)  
**INFO:** Artykuł podważa rzetelność badania przeprowadzonego przez GitHuba, które sugeruje, że Copilot w znacznym stopniu poprawia jakość kodu. Nie da się ukryć, że twórcy badania mają swój interes w dostarczeniu danych liczbowych potwierdzających, jak wspaniały jest ich produkt. Czy jednak dobór zadań i analiza otrzymanych wyników były przeprowadzone zgodnie ze sztuką tworzenia takich badań?  

**Najlepsze narzędzia do email marketingu w 2024 roku - przegląd**  
[https://www.sitebuilderreport.com/email-marketing-tools/](https://www.sitebuilderreport.com/email-marketing-tools/)  
**INFO:** Po kilkunastu latach pracy z MailChimp, autor postanowił przeglądnąć 25 najczęściej polecanych rozwiązań do obsługi mailingu, aby znaleźć dla siebie najlepszą alternatywę. Autor podczas poszukiwań bardzo mocno skupił się na kwestii ceny i tego, za co pobierane są dodatkowe opłaty (np. zliczanie nieaktywnych subskrybentów czy przekroczenie limitu pojemności listy). Jeśli planujesz wystartować z własnym newsletterem lub ogarnąć komunikację mailową w swojej firmie, to takie porównanie może być dla Ciebie bardzo użyteczne.  

**ClickHouse + Grafana = observability z obsługą SQL?**  
[https://cmtops.dev/posts/building-observability-with-clickhouse/](https://cmtops.dev/posts/building-observability-with-clickhouse/)  
**INFO:** Autor dzieli się doświadczeniami z prób budowy systemu monitorowania infrastruktury IT. Przedstawia swój proces wyboru narzędzi, porównując popularne rozwiązania, jak Elasticsearch, Loki czy InfluxDB. Opisuje zalety i wady każdego z nich, a ostatecznie i tak idzie w kierunku własnego rozwiązania opartego na ClickHouse i Grafanie. W artykule znajdziesz nie tylko sam opis koncepcji takiego rozwiązania, ale także przykłady jego implementacji.  

**Skutki uboczne paginacji z użyciem offsetu w SQL**  
[https://cedardb.com/blog/pagination/](https://cedardb.com/blog/pagination/)  
**INFO:** Podział wyników wyszukiwania na strony w Twojej aplikacji za pomocą offsetu w języku SQL to dość częsta i zdecydowanie najprostsza w implementacji praktyka. Niestety, może to prowadzić do spadku wydajności aplikacji i pojawienia się duplikatów wyników na granicach stron, głównie przez brak stabilności w sortowaniu danych. Artykuł omawia, jakie inne problemy możesz napotkać przy pracy z offsetem i co warto zastosować w zamian.  

**Lista zniżek na aplikacje na MacOS**  
[https://www.apps.deals/](https://www.apps.deals/)  
**INFO:** To serwis agregujący aplikacje, których ceny znacząco spadły w ostatnich dniach. Znajdziesz tam także zakładkę z promocjami na Black Friday. Jeśli pracujesz na komputerze z jabłkiem w logo, to jest szansa, że znajdziesz tutaj coś dla siebie.  

**Remote Development - przyszłość środowisk programistycznych?**  
[https://freedium.cfd/5-reasons-that-remote-development-is-the-key-feature-of-modern-ides-308abb03d063](https://freedium.cfd/5-reasons-that-remote-development-is-the-key-feature-of-modern-ides-308abb03d063)  
**INFO:** W świecie programistów, zdalne środowiska z IDE stają się coraz popularniejsze. Artykuł przedstawia kluczowe zalety tego rozwiązania, skupiając się na aspektach wydajności i standaryzacji środowisk pomiędzy członkami zespołu. Z artykułu dowiesz się, jak remote development może usprawnić pracę zespołową i przyspieszyć wdrażanie nowych programistów do projektów. Tekst zawiera praktyczne przykłady wykorzystania zdalnych IDE w codziennej pracy deweloperskiej.  

**Praktyczny przewodnik po skalowaniu Django**  
[https://slimsaas.com/blog/django-scaling-performance/](https://slimsaas.com/blog/django-scaling-performance/)  
**INFO:** Artykuł przedstawia konkretne metody optymalizacji, takie jak optymalizacja zapytań do bazy danych, wdrażanie pamięci podręcznej (cache), użycie asynchronicznych widoków, obsługa zadań w tle, czy równoważenie obciążenia. Na końcu znajdziesz checklistę, która podpowie Ci, na czym warto się w pierwszej kolejności skupić w zależności od ruchu, jaki obsługuje Twoja aplikacja.  

**ToS about - streszczenia warunków użytkowania znanych usług i aplikacji**  
[https://www.tosabout.com/](https://www.tosabout.com/)  
**INFO:** Ja wiem, że "przeczytałem i akceptuję warunki użytkowania serwisu" to najczęstsze kłamstwo dzisiejszych czasów, ale warto rzucić okiem na stronę, która w przystępny, wypunktowany sposób wyjaśnia, jak bardzo złe są niektóre z zapisów regulaminów. Niektóre z wpisów, takie jak Chrome, DuckDuckGo, czy projekt TOR, mają zaskakujące, jak dla mnie, oceny.  

**USQL - uniwersalny interfejs CLI do baz danych SQL i NoSQL**  
[https://github.com/xo/usql](https://github.com/xo/usql)  
**INFO:** Jeśli lubisz pracować z bazami danych w terminalu, a zarazem zdarza Ci się pracować z PostgreSQL, MySQL, Oracle, SQLite3 czy jedną z kilkunastu innych, to wiesz, że potrzebujesz zaopatrzyć się w wiele różnych narzędzi. USQL to uniwersalny klient, który obsługuje wszystkie te bazy jednocześnie za pomocą jednego, wspólnego interfejsu. Nie musisz już zastanawiać się, którego narzędzia powinieneś użyć. Aplikacja umożliwia pracę z wieloma bazami jednocześnie, obsługując przy tym przerzucanie danych między nimi. Możesz szybko przetestować działanie tego rozwiązania, uruchamiając jego zdokeryzowaną wersję.  

**Nietypowa konfiguracja monitorów wywołuje bug w nawigacji na stronie?**  
[https://www.joshtumath.uk/posts/2024-11-08-how-a-bbc-navigation-bar-component-broke-depending-on-which-external-monitor-it-was-on/](https://www.joshtumath.uk/posts/2024-11-08-how-a-bbc-navigation-bar-component-broke-depending-on-which-external-monitor-it-was-on/)  
**INFO:** Zespół deweloperski BBC napotkał nietypowy problem, którego nijak nie mógł odtworzyć. Okazało się, że ujawniał się on tylko wtedy, gdy użytkowniczka używała zewnętrznych monitorów w określonej konfiguracji, co powodowało, że zdarzenia związane z kliknięciem menu nawigacyjnego nie działały poprawnie w przeglądarkach Chrome i Firefox. Wrzucam jako ciekawostkę, która pokazuje, że tak oczywiste rzeczy, jak parametry screenX/screenY mogą w niektórych, specyficznych warunkach zacząć zwracać ujemne wartości i to niekoniecznie dlatego, że kod został napisany niepoprawnie, a dlatego, że użytkownik przekombinował ze swoją konfiguracją.  

**Technologiczne sztuczki, które wpływają na postrzeganie rzeczywistości (film, 20m)**  
[https://www.youtube.com/watch?v=7nnyv4yJGJc](https://www.youtube.com/watch?v=7nnyv4yJGJc)  
**INFO:** Czy ustawienie głośności odtwarzacza na 50% faktycznie odtwarza muzykę na połowę dostępnej mocy? Niekoniecznie. Jak to się dzieje, że kontrolery od Wii świecą? Mają wbudowane ledy? Nie. Dlaczego animacje na wyświetlaczu wydają się działać płynniej? Dlaczego paski postępu w aplikacjach zawsze nas okłamują? Garść ciekawostek, jak okłamuje nas technologia.  

**Le Chat od Mistral AI - nowy, darmowy asystent AI z potencjałem?**  
[https://mistral.ai/news/mistral-chat/](https://mistral.ai/news/mistral-chat/)  
**INFO:** Mistral AI rozbudowuje swój chat AI o nowe funkcje. Dorzucono do niego obsługę Canvasa (podobną do tego z ChatGPT), przeszukiwanie sieci (jak w Perplexity), analizę dokumentów i obrazów, a także generowanie grafik. Wszystkie te funkcje dostępne są bez opłat. Niestety, z mojego doświadczenia wynika, że jakość odpowiedzi od Le Chata jest jeszcze bardzo słaba.  

**Efektywność LLM-ów w zabezpieczaniu aplikacji**  
[https://www.dryrun.security/blog/one-year-of-using-llms-for-application-security-what-we-learned](https://www.dryrun.security/blog/one-year-of-using-llms-for-application-security-what-we-learned)  
**INFO:** Opis praktycznego doświadczenia z rocznego wykorzystania modeli LLM w analizie bezpieczeństwa aplikacji. Artykuł prezentuje konkretne przypadki użycia sztucznej inteligencji w pracy analityka bezpieczeństwa, wraz z omówieniem zalet i ograniczeń tej technologii. Autorzy przedstawiają metodologię pracy z LLM oraz wskazówki dotyczące unikania typowych pułapek. Jeśli planujesz wykorzystać technologie AI do analizy np. logów ze swojej aplikacji, to warto rzucić okiem na opisywane problemy.  

**Rzeczywistość i mity dotyczące aplikacji MPA w dobie SPA**  
[https://htmx.org/essays/you-cant/](https://htmx.org/essays/you-cant/)  
**INFO:** Autor obala powszechne mity dotyczące Multi-Page Applications (MPA), sugerując, że mogą one konkurować z popularnymi Single Page Applications (SPA) dzięki zastosowaniu nowoczesnych technologii. Podkreślona jest rola service workerów oraz bibliotek takich jak HTMX, PJAX, czy Turbolinks w optymalizacji szybkości ładowania strony. Warto rzucić okiem, zwłaszcza gdy Twoja wizja świata opiera się tylko na aplikacjach SPA.  

**Google pracuje nad aliasami emailowymi do walki ze spamem?**  
[https://www.androidauthority.com/google-shielded-email-3499803/](https://www.androidauthority.com/google-shielded-email-3499803/)  
**INFO:** Firma wprowadza nową funkcję o nazwie 'Shielded Email', która pozwala na tworzenie aliasów adresów email, aby chronić główny adres przed spamem i potencjalnym śledzeniem online. Dzięki systemowi przekazywania wiadomości użytkownicy będą mogli wyłączać przekazywanie poczty z konkretnego adresu w razie potrzeby. Funkcja jeszcze nie jest dostępna dla użytkowników.  

**Importowanie bibliotek JavaScript bez procesu ich budowania**  
[https://jvns.ca/blog/2024/11/18/how-to-import-a-javascript-library/](https://jvns.ca/blog/2024/11/18/how-to-import-a-javascript-library/)  
**INFO:** Niektórzy programiści preferujący łatwe i szybkie rozwiązania mogą zniechęcić się do użycia bibliotek, które nie działają bez build systemu. Autorka pokazuje jednak, że są pewne sposoby na ominięcie tego procesu. Artykuł wyjaśnia różnice między trzema typami plików JS, na które możesz napotkać, i pokazuje, jak je rozpoznawać, co będzie kluczowe w dalszym procesie. Artykuł podaje kilka użytecznych sztuczek przy pracy z bibliotekami JS, które mogą Ci się przydać.  

**Pi Board - mechaniczne szachy sterowane przez Raspberry Pi**  
[https://readymag.website/u2481798807/5057562/](https://readymag.website/u2481798807/5057562/)  
**INFO:** Ciekawy projekt implementacji szachów, które same przesuwają się po planszy, sterowane ukrytymi pod nią magnesami. Artykuł omawia nie tylko, jak zostało to osiągnięte (wygląda naprawdę fajnie!), ale także, na jakie problemy i wyzwania napotkał twórca.  

**Dev Fonts - wybierz optymalny font dla swojego IDE**  
[https://devfonts.gafi.dev/](https://devfonts.gafi.dev/)  
**INFO:** Katalog fontów stworzony z myślą o programistach, zawierający ponad 30 różnych opcji do wyboru. Portal umożliwia testowanie czcionek bezpośrednio w przeglądarce i porównywanie ich między sobą. Zdecydowana większość prezentowanych czcionek jest darmowa, a dodatkowo wyposażona w ligatury programistyczne.  

**Ustalanie pozycji w metrze bez GPS - jak do tego podejść?**  
[https://blog.transitapp.com/go-underground/](https://blog.transitapp.com/go-underground/)  
**INFO:** Jedziesz metrem, ale brak zasięgu GSM, WiFi, czy GPS utrudnia śledzenie kolejnych przystanków i przewidywanie czasu przybycia na miejsce. Jak temu zaradzić i skąd wiedzieć, gdzie dokładnie się aktualnie znajdujesz? Twórcy aplikacji Transit App wpadli na pomysł rozwiązania tego problemu za pomocą systemu uczenia maszynowego i... analizy wibracji telefonu. Całość rozwiązania oczywiście działa offline.  

**Uruchamianie lokalnych LLM-ów: doświadczenia i wskazówki**  
[https://nullprogram.com/blog/2024/11/10/](https://nullprogram.com/blog/2024/11/10/)  
**INFO:** Artykuł omawia praktyczne doświadczenia związane z uruchamianiem modeli językowych (LLM) na lokalnych maszynach, od Raspberry Pi po bardziej zaawansowane konfiguracje. Z tekstu dowiesz się, które z modeli zdecydowanie warto wypróbować, jakie wymagania sprzętowe należy spełnić i do czego taki model może Ci się przydać. Sporo wiedzy od praktyka, który z tą technologią pracuje na co dzień.  

**==LINKI TYLKO DLA PATRONÓW==**

**Wejdź w świat Data Engineeringu - materiały do nauki**  
[https://uw7.org/un_64e77f784e681/](https://uw7.org/un_64e77f784e681/)  
**INFO:** Repozytorium z zasobami dla początkujących i zaawansowanych w dziedzinie inżynierii danych, w tym roadmapy do nauki, praktyczne projekty i przewodniki do przygotowania się do rozmów rekrutacyjnych. Znajdziesz tam także rekomendacje wartych przeczytania książek, linki do społeczności branżowych, a także przegląd najważniejszych firm i narzędzi w ekosystemie data engineeringu. Dodatkowo dostępne są materiały edukacyjne, podcasty, newslettery i kursy z tego tematu. Bardzo fajna jest tabela z osobami wartymi obserwowania w social mediach.