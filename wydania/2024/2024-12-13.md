Cześć!

Przybywam z kolejną porcją interesujących treści z branży IT. W mijającym tygodniu wiele firm postanowiło opublikować podsumowania roku, więc znalezienie wartościowych treści zajęło mi o wiele więcej czasu niż zwykle, ale i kilka podsumowań okazało się interesujących, więc je wrzuciłem do zestawienia. Wierzę, że znajdziesz dziś coś dla siebie.

Tyle słowem wstępu, a teraz "pora na sponsora" (chcesz zostać sponsorem?).
Sponsorem dzisiejszego wydania jest Damian Jóźwiak, doświadczony full stack developer z ponad 10-letnim stażem, który specjalizuje się w PHP i Vue.js. Damian jest także współautorem patentu "Usłyszeć obraz" oraz autorem książki "PHP 8.4 w praktyce" -  kompendium liczącego ponad 1100 stron.

↳ [https://masterphp.eu/](https://masterphp.eu/)  

Ta książka to kompleksowe kompendium wiedzy dla programistów na każdym poziomie zaawansowania, którzy chcą tworzyć nowoczesne, skalowalne i wydajne aplikacje internetowe.

Znajdziesz w niej szczegółowe opisy wzorców projektowych, najlepszych praktyk, takich jak SOLID i DRY, oraz zaawansowanych technik zarządzania bazami danych z wykorzystaniem DBAL, migracji i ORM. Autor omawia również integrację wszystkich standardów PSR oraz zaawansowane tematy, takie jak cache, kolejki czy websockety.

Kup swoją kopię z kodem PHP2024, aby uzyskać 10% rabatu - oferta ważna tylko do końca roku!

Jeśli chcesz rozwijać swoje umiejętności programistyczne, poznać tajniki nowoczesnych technologii i przenieść swoje projekty na wyższy poziom, koniecznie zajrzyj do tej książki!

↳ [https://masterphp.eu/](https://masterphp.eu/)  
 

Zapraszam do lektury dzisiejszego zestawienia.

 

◢ #unknownews ◣

**Warstwy zabezpieczeń w nielegalnych marketach w DarkWeb**  
[https://boehs.org/node/dark-web-security](https://boehs.org/node/dark-web-security)  
**INFO:** Artykuł omawia model bezpieczeństwa zastosowany w jednym z najbardziej zaufanych rynków darknetowych, który działa nieprzerwanie od maja 2020 roku (przeważnie takie miejsca upadają po około 8 miesiącach). Ciekawe jest to, jak zaimplementowali system CAPTCHA bez użycia JavaScriptu, jak zastosowali dwuetapowe uwierzytelnianie z użyciem kluczy PGP, a nawet zastosowano w tym markecie kilka rozwiązań antyphishingowych - wszystko bez JS-a i bez użycia narzędzi firm trzecich oczywiście. Interesująca i inspirująca pod względem technologicznym lektura. Warto rzucić okiem.  

**Gotowy framework do budowania zdrowych relacji zawodowych**  
[https://tej.as/blog/how-to-grow-professional-relationships-tjs-model](https://tej.as/blog/how-to-grow-professional-relationships-tjs-model)  
**INFO:** Autor prezentuje autorski model TJS (The Journey to Synergy), który systematyzuje proces rozwoju relacji zawodowych, czyli mówiąc prościej, mówi Ci, co masz robić, aby takie relacje nie tylko zbudować, ale i utrzymać. Dowiesz się z niego, jakie są kluczowe etapy budowania profesjonalnych kontaktów i co charakteryzuje każdy z tych etapów. Autor dzieli się wskazówkami, jak świadomie przechodzić przez kolejne poziomy relacji biznesowych - od prostych relacji transakcyjnych po strategiczne partnerstwa. Jeśli interesuje Cię tematyka profesjonalnego networkingu, to ten artykuł jest dla Ciebie.  

**Wyświetlanie wszystkich UUID - niemałe wyzwanie techniczne**  
[https://eieio.games/blog/writing-down-every-uuid/](https://eieio.games/blog/writing-down-every-uuid/)  
**INFO:** Autor opowiada o swojej dość nietypowej inicjatywie zapisania i przeszukiwania każdej możliwej wartości UUID za pomocą prostej strony internetowej. Oczywiście taki projekt nie ma większego sensu, ale stawia przed programistą sporą liczbę wyzwań, które trzeba obejść. Przykładowo, przeglądarki nie za bardzo lubią wyświetlać tabelę z kilkoma tysiącami kwintylionów wierszy, a przeszukiwanie takiej liczby danych może być mało wydajne. Trzeba przyznać, że autor sprytnie poradził sobie z ograniczeniami, na które napotkał. Choć projekt jest bezużyteczny, to omówione rozwiązania technologiczne mogą przydać Ci się w codziennej pracy.  

**Jak korzystać z fikcyjnych deadline'ów bez wkurzania zespołu**  
[https://zaidesanton.substack.com/p/using-fake-deadlines-without-driving](https://zaidesanton.substack.com/p/using-fake-deadlines-without-driving)  
**INFO:** Fikcyjne deadline'y potrafią irytować programistów, którzy czują presję dostarczenia na czas, mimo że często same terminy nie mają większego znaczenia. Sprytne zastosowanie takich terminów potrafi jednak podnieść produktywność zespołu.  

**Kalkulator Commodore Minuteman 6X - technologiczna pamiątka z lat 70.**  
[https://informatykzakladowy.pl/kalkulator-commodore-minuteman-6x/](https://informatykzakladowy.pl/kalkulator-commodore-minuteman-6x/)  
**INFO:** Co ciekawego może być w zwykłym kalkulatorze z lat 70? Okazuje się, że może on skrywać wiele technologicznych smaczków. Obliczenia wykonywane są za pomocą Odwrotnej Notacji Polskiej (RPN), klawisze podstawowych operacji matematycznych połączone są ze znakiem równości, a obliczenia w standardowym trybie są całkowitoliczbowe.  

**Nowoczesna technologia dysków CD-ROM - powiew nostalgii (film, 15m)**  
[https://www.youtube.com/watch?v=oz5180spXKA](https://www.youtube.com/watch?v=oz5180spXKA)  
**INFO:** Odcinek programu "Telekomputer" z 1994 roku, w którym prowadzący omawiają technologię, która już niebawem wyprze dyskietki. To czasy mojej młodości, gdy marzyłem o posiadaniu własnego napędu CD, ale na prezentowanego "mercedesa 4x" nie miałem co liczyć. Po temacie dysków optycznych omawiane jest jeszcze oprogramowanie wspierające rozwój dzieci niepełnosprawnych, a na zakończenie prezentowane są grafiki wykonane przez "program do tworzenia dalekich światów" - zdecydowanie warto porównać to z efektami pracy nawet najsłabszych modeli AI z obecnych czasów, aby zobaczyć, jak niesamowicie ewoluowała technologia od tamtych lat.  

**PHP 8.4 w praktyce: Tworzenie aplikacji i frameworków nowej generacji [sponsorowane]**  
[https://masterphp.eu/](https://masterphp.eu/)  
**INFO:** PHP 8.4 w praktyce to kompendium wiedzy o nowoczesnym tworzeniu aplikacji - od podstaw MVC i wzorców projektowych, po bezpieczeństwo i optymalizację aplikacji. Dzięki praktycznym przykładom i testom TDD nauczysz się tworzyć aplikacje nowej generacji. Koniecznie rzuć okiem na pełną listę poruszanych tematów i pobierz darmowy fragment.  

**Skalowanie systemów - kiedy warto, a kiedy niepotrzebnie przepłacasz**  
[https://wildasoftware.pl/post/nie-szalejmy-skalowaniem](https://wildasoftware.pl/post/nie-szalejmy-skalowaniem)  
**INFO:** Współcześnie tworzone projekty często są przesadnie skalowane na duży ruch, podczas gdy liczba użytkowników, jaką obsługują, często jest niewielka. Czym są kontenery, jak je wykorzystać do skalowania aplikacji i czy Kubernetes zawsze jest Ci potrzebny do szczęścia? Na te i inne pytania odpowiedź znajdziesz w artykule.  

**Smutna prawda o programowaniu z AI - "problem 70%"**  
[https://addyo.substack.com/p/the-70-problem-hard-truths-about](https://addyo.substack.com/p/the-70-problem-hard-truths-about)  
**INFO:** Sztuczna inteligencja przyspiesza programowanie i pozwala tworzyć w niesamowitym tempie prototypy nowych aplikacji. Jest tutaj jednak pewien haczyk, który autor nazywa "problemem 70%". Generatywne AI potrafi szybko wygenerować i zoptymalizować około 70% wszystkiego, co jest nam obecnie potrzebne w projektach, ale pozostałe 30% pracy jest już bardzo trudne do dokończenia, jeśli nie pracowało się z kodem od początku, nie ma się doświadczenia i nie jest się ekspertem w swojej dziedzinie. Wygląda na to, że AI niekoniecznie zastąpi inżynierów, a znacząco podniesie poziom wymaganej wiedzy, aby można było efektywnie wykonywać swoje obowiązki.  

**Facebook walczy z oszustami, czy ich chroni? (film, 25m)**  
[https://www.youtube.com/watch?v=cVEX2WhamYU](https://www.youtube.com/watch?v=cVEX2WhamYU)  
**INFO:** Facebook powoli zmienia się w ScamBooka, a firma Meta nie za bardzo coś z tym robi. Według raportu firmy Revolut, ponad 60% wszystkich poszkodowanych na ich platformie to osoby, które trafiły na niebezpieczne treści na FB lub IG. Mechanizmy weryfikacji treści nie działają, czy może są stworzone do tego, aby nie działać? Mateusz analizuje w swoim filmie wspomniany problem.  

**Techniki pentestów aplikacji iOS bez jailbreaka**  
[https://dvuln.com/blog/modern-ios-pentesting-no-jailbreak-needed](https://dvuln.com/blog/modern-ios-pentesting-no-jailbreak-needed)  
**INFO:** Tradycyjny sposób testowania aplikacji iOS przez jailbreak całego urządzenia staje się już przeszłością, głównie z uwagi na zaawansowane zabezpieczenia od firmy Apple. Nowoczesne podejście do pentestów aplikacji iOS skupia się na wykorzystaniu narzędzi deweloperskich, takich jak debugger, w celu uzyskania dostępu do procesów aplikacji poprzez specjalne uprawnienie get_task_allow. Zobacz, jak to wygląda w praktyce.  

**Najczęstsze przyczyny "złych dni" w pracy programistów**  
[https://newsletter.getdx.com/p/factors-contributing-to-bad-developer-days](https://newsletter.getdx.com/p/factors-contributing-to-bad-developer-days)  
**INFO:** Każdy programista miewa gorsze dni, ale pytanie brzmi, co je powoduje? Znając przyczynę, można spróbować się jej pozbyć. Badanie przeprowadzone przez firmę Microsoft stara się wymienić główne przyczyny tego złego samopoczucia. Linkuję do omówienia badania, ponieważ ma ono przystępniejszą formę niż dane źródłowe.  

**Książka "Pwned" dostępna za darmo (PDF/EPUB, 859 stron)**  
[https://www.troyhunt.com/pwned-the-book-is-now-available-for-free/](https://www.troyhunt.com/pwned-the-book-is-now-available-for-free/)  
**INFO:** Troy Hunt zdecydował się udostępnić za darmo swoją książkę "PWNED" po 2 latach od premiery. Książka opisuje historię powstania i rozwoju serwisu "Have I Been Pwned" oraz przedstawia kulisy wielu znanych wycieków danych. Interesująca lektura. Czyta się szybko, bo w treści jest naprawdę sporo screenshotów i fotek, więc niech Cię nie przerazi liczba stron.  

**Współpraca inżynierowie vs product managerowie - to może działać?**  
[https://newsletter.posthog.com/p/product-management-is-broken-engineers](https://newsletter.posthog.com/p/product-management-is-broken-engineers)  
**INFO:** Firma PostHog przez lata nie chciała zatrudniać Product Managerów, ale ostatecznie udało im się wypracować podejście, gdzie PM nie kontroluje inżynierów, a dostarcza im coś, co nazywają kontekstem biznesowym. Można więc powiedzieć, że firma zdefiniowała na nowo rolę product managera w firmie, przekształcając ją z funkcji decyzyjnej w rolę wsparcia dla zespołu. Interesujące rozwiązanie.  

**Cztery typy inżynierów i ich wpływ na kulturę firmy**  
[https://www.seangoedecke.com/programmer-archetypes/](https://www.seangoedecke.com/programmer-archetypes/)  
**INFO:** Artykuł analizuje różnorodność typów osobowości inżynierów: griftersów, believersów, coastersów i grindersów (z tekstu dowiesz się, czym te archetypy różnią się od siebie), oraz ich wpływ na dynamiczną pracę zespołową i konflikty w miejscu pracy. Każda grupa charakteryzuje się innym podejściem do zadań i celów firmy, od strategicznego zarządzania do totalnie luźnej pracy, a autor twierdzi, że firma powinna zachować balans pomiędzy tymi typami osobowości i nie kierować się w stronę promowania jednego z nich. Zrozumienie omawianych różnic może pomóc w polepszeniu pracy zespołowej.  

**Ewolucja mojego ergonomicznego stanowiska pracy**  
[https://www.ntietz.com/blog/evolving-ergo-setup/](https://www.ntietz.com/blog/evolving-ergo-setup/)  
**INFO:** Czy pracując na laptopie można zbudować ergonomiczne stanowisko pracy? Autorce się to udało. Przetestowała ona kilka metod na usprawnienie swojego miejsca pracy z użyciem różnych akcesoriów. Artykuł opisuje kilka podejść do poprawy jakości pracy, z mocnym naciskiem na to, aby stanowisko takie było możliwie mobilne. Trzeba przyznać, że setup jest dość nietypowy.  

**Netlify wprowadza "zawsze darmowy plan" dla developerów**  
[https://www.netlify.com/blog/introducing-netlify-free-plan/](https://www.netlify.com/blog/introducing-netlify-free-plan/)  
**INFO:** Firma ogłosiła swój nowy, w pełni darmowy plan hostingowy, który umożliwia deweloperom hostowanie projektów internetowych bez ryzyka finansowego. Plan "Free" (bo tak go nazwali) ma stosunkowo duże limity, które powinny w zupełności wystarczyć do hobbystycznego zastosowania. Usługę w razie potrzeby można łatwo rozszerzyć na inne plany, np. wtedy, gdy limity darmowego planu zostaną przekroczone.  

**Instalacja postmarketOS i Dockera na telefonie z Androidem**  
[https://crackoverflow.com/docs/system_administration/containerization/install-docker-natively-on-android-phone-and-use-it-as-a-home-server/](https://crackoverflow.com/docs/system_administration/containerization/install-docker-natively-on-android-phone-and-use-it-as-a-home-server/)  
**INFO:** Masz w domu starego smartfona, kompatybilnego z PostmarketOS? Możesz go zmienić w domowy serwer obsługujący Dockera i nie jest to wcale takie trudne. Ten poradnik wyjaśni Ci krok po kroku, jak można to osiągnąć. Autor pokazuje instalację i konfigurację systemu na przykładzie telefonu OnePlus 6T. Po przeprowadzeniu instalacji całego wymaganego softu telefon działa z SSH, umożliwiając zdalne zarządzanie i uruchamianie kontenerów Dockera. To rozwiązanie ma sporo ograniczeń, ale pod projekty typowo hobbystyczne powinno być OK.  

**Monorepo vs multi-repo vs monolit - jaką architekturę repozytoriów wybrać?**  
[https://scientyficworld.org/monorepo-vs-multi-repo-vs-monolith/](https://scientyficworld.org/monorepo-vs-multi-repo-vs-monolith/)  
**INFO:** Jak trzymać kod w repozytoriach? To kluczowe pytanie, które warto sobie zadać, pracując z ogromnymi projektami. Odpowiednia organizacja może nam znacznie ułatwić pracę, ale co jest odpowiednie dla Twojego projektu? Na to pytanie stara się odpowiedzieć ten artykuł. Dowiedz się, czym różnią się od siebie najczęściej stosowane podejścia. Bardzo rozbudowany poradnik.  

**Year in Search - czego ludzie szukali w Google w 2024?**  
[https://trends.withgoogle.com/year-in-search/2024/](https://trends.withgoogle.com/year-in-search/2024/)  
**INFO:** Czego szukali ludzie na świecie w mijającym roku? Które wydarzenia sportowe generowały najwięcej wyszukiwań? Jakich filmów i jakiej muzyki szukali użytkownicy? Które lokalizacje na Google Maps były najczęstszymi celami podróży? Te i wiele innych statystyk poznasz, czytając podsumowanie. Przy okazji możesz rzucić okiem na załączony film, który łączy często wyszukiwane tematy w atrakcyjną, artystyczną formę.  

**Animacja przez scrollowanie w CSS - jak to zrobić?**  
[https://smashingmagazine.com/2024/12/introduction-css-scroll-driven-animations/](https://smashingmagazine.com/2024/12/introduction-css-scroll-driven-animations/)  
**INFO:** Z pewnością niejednokrotnie rzuciła Ci się w oczy strona, która reagowała animacjami na to, gdy ją przewijasz. Niektóre elementy pojawiały się, inne znikały, a jeszcze inne zaczynały się poruszać. Jak to osiągnąć? Nie jest to trudne i nawet nie wymaga użycia jakichkolwiek zewnętrznych bibliotek czy zaawansowanych funkcji JavaScript. Można to zaprogramować w CSS.  

**Follow - platforma do śledzenia treści z netu**  
[https://follow.is/](https://follow.is/)  
**INFO:** Jeśli jesteś wielkim fanem czytników RSS, to Follow może Ci się spodobać. Platforma umożliwia subskrybowanie ogromnej liczby źródeł internetowych w jednym miejscu i nie mam tutaj na myśli tylko stron WWW. Możesz dodać do obserwowanych konta na Instagramie, kanały z YouTube, osoby z różnych sieci społecznościowych, wspomniane już kanały RSS/ATOM, czy nawet repozytoria na GitHub i wiele więcej. Wszystko to pojawia się we wspólnym, skondensowanym feedzie. Z aplikacji możesz korzystać natywnie w systemie (Windows, Linux, MacOS) lub przez interfejs webowy. Nie musisz konfigurować portfela crypto podczas zakładania konta - ta opcja służy do dawania napiwków twórcom, ale jest opcjonalna.  

**Cloudflare Radar 2024 - co działo się w internecie**  
[https://blog.cloudflare.com/radar-2024-year-in-review/](https://blog.cloudflare.com/radar-2024-year-in-review/)  
**INFO:** Coroczny raport Cloudflare Radar podsumowuje główne trendy internetowe w 2024 roku, na poziomie globalnym i regionalnym. Omawia wzrost ruchu internetowego o ponad 17%, dominację Google w różnych kategoriach internetowych oraz rozwój sieci Starlink w nowych lokalizacjach. Raport zawiera także statystyki dotyczące szyfrowania ruchu, popularności różnych technologii sieciowych, przerw w łączności oraz kwestii bezpieczeństwa. Sporo cyferek i wykresów dla ludzi lubiących takie rzeczy.  

**State of the web 2024 - Web Almanac (raport)**  
[https://almanac.httparchive.org/en/2024/table-of-contents](https://almanac.httparchive.org/en/2024/table-of-contents)  
**INFO:** Jak wyglądał świat webowy w 2024 roku? Raport jeszcze jest w trakcie powstawania (stąd kilka rozdziałów 'Coming soon'), ale już teraz można poczytać o kwestii dostępności w sieci, optymalizacji pod wyszukiwarki, o popularnych CMS-ach itp. Warto rzucić okiem, aby być na bieżąco, czego używa się na świecie.  

**Google wprowadza Gemini 2.0 - nowy model AI dla epoki agentowej**  
[https://blog.google/technology/google-deepmind/google-gemini-ai-update-december-2024/](https://blog.google/technology/google-deepmind/google-gemini-ai-update-december-2024/)  
**INFO:** Nowy model od Google DeepMind. Multimodalny, ze wsparciem dla pracy agentowej. Model jest już dostępny dla deweloperów i testerów. Z tekstu dowiesz się, czym różni się on od swojego poprzednika, czyli wersji Gemini 1.5.  

**CSS wrapped 2024 - co się zmieniło przez ostatni rok?**  
[https://chrome.dev/css-wrapped-2024/](https://chrome.dev/css-wrapped-2024/)  
**INFO:** Wiele rozrywkowych serwisów podsyła nam teraz kompilacje "wrapped", czyli podsumowanie naszych działań z mijającego roku. Co oglądaliśmy, czego słuchaliśmy itp. Google postanowiło przygotować taką kompilację, ale dla technologii CSS, wypunktowując, co konkretnie się zmieniło i jakie nowe możliwości zyskaliśmy. Oczywiście przegląd nowości jest mocno skoncentrowany na tym, co obsługuje przeglądarka Chrome.  

**Linkowanie do fragmentów tekstu na stronie - jak to zrobić i jak ostylować**  
[https://dbushell.com/2024/12/05/url-fragment-text-directives/](https://dbushell.com/2024/12/05/url-fragment-text-directives/)  
**INFO:** Hyperlinki wzbogaca się teraz o możliwość odwoływania się do konkretnych fragmentów tekstu na stronie, dzięki tzw. URL Fragment Text Directives, co daje użytkownikom większą kontrolę nad linkowaniem. To, co mnie zainteresowało, to nowy pseudolement w CSS, który pozwala ten odnaleziony na stronie tekst ostylować, aby nie był po prostu zaznaczony, ale aby porządnie rzucał się w oczy i pasował do naszego designu.  

**SQLite + Ruby on Rails? - czy to się nadaje na produkcję?**  
[https://joyofrails.com/articles/what-you-need-to-know-about-sqlite](https://joyofrails.com/articles/what-you-need-to-know-about-sqlite)  
**INFO:** SQLite bywa postrzegane jako "baza danych - zabawka", ale technologia ta przechodzi transformację w kontekście aplikacji webowych. W artykule opisano jego mocne i słabe strony w środowisku Rails 8. Dowiesz się, jak działa, jakie ma ograniczenia oraz w jakich przypadkach warto tego użyć. Same Railsy wprowadzają sporo usprawnień przy pracy z tą bazą, więc jest to artykuł też mocno skierowany na programistów RoR 8.  

**Nowy układ kwantowy Google Willow - rewolucja, ale z haczykiem? (film, 5m)**  
[https://www.youtube.com/watch?v=IJHrPjx4egM](https://www.youtube.com/watch?v=IJHrPjx4egM)  
**INFO:** Google zaprezentowało swój nowy chip do obliczeń kwantowych. Nazywa się Willow i jest przeraźliwie, niesamowicie szybki, a przynajmniej tak to wygląda na papierze. Z filmu przede wszystkim dowiesz się, o co chodzi z komputerami kwantowymi, czym są kubity i jakie znaczenie ma ta technologia dla przyszłości informatyki. Czy Willow zrewolucjonizuje branżę IT, a hackerzy będą w ułamku sekundy łamać wszystkie algorytmy kryptograficzne? Tego dowiesz się z filmu.  

**==LINKI TYLKO DLA PATRONÓW==**

**Jak przygotować się do rozmowy kwalifikacyjnej z projektowania systemów IT?**  
[https://uw7.org/un_4af6d0ca13f50/](https://uw7.org/un_4af6d0ca13f50/)  
**INFO:** System design to kluczowy etap rozmów rekrutacyjnych na wysokie stanowiska w firmach technologicznych, zwłaszcza jeśli masz aspirację dostać się do korporacji w stylu Facebook, Google czy Amazon. Artykuł podpowiada, jak przygotować się do tej części rozmowy. Poza przeczytaniem samego tekstu warto rzucić okiem także na zalinkowane materiały dodatkowe.