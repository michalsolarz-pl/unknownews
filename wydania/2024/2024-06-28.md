Cześć!

Wybranie interesujących i niemonotematycznych artykułów do newslettera w tym tygodniu było skrajnie trudne, a to dlatego, że najwięcej dzieje się teraz w branży AI i niestety co druga napotkana przeze mnie publikacja dotyczy tego właśnie tematu.

Ale ostatecznie udało się! Przesyłam subiektywnie najciekawsze publikacje, które przykuły moją uwagę w mijającym tygodniu.

W ostatnim wydaniu newslettera zapowiadałem start przedsprzedaży trzeciej edycji szkolenia dla programistów, chcących nauczyć się integracji istniejących systemów IT z rozwiązaniami bazującymi na LLM. Mowa oczywiście o AI Devs.

To dziś ogłaszam, że przedsprzedaż już ruszyła i najniższa możliwa cena na tę edycję obowiązuje jeszcze przez 2 tygodnie.

Zobacz koniecznie agendę i pełen opis szkolenia.
 

 

Zapraszam do lektury :)

 

◢ #unknownews ◣

**Rabbit R1 zaliczył ostateczną wpadkę... (film, 5m)**  
[https://www.youtube.com/watch?v=lkbV8oP-F44](https://www.youtube.com/watch?v=lkbV8oP-F44)  
**INFO:** Ja wiem, że o tym urządzeniu było powiedziane już sporo i każdy wie, że to raczej bubel. Czy coś gorszego mogło się stać Rabbitowi? Tak! Grupa badaczy wykonała jailbreak na urządzeniu, dostała się do jego kodu źródłowego, a tam po dekompilacji znalazła... zahardkodowane klucze API do wielu usług używanych w ramach automatyzacji. Niestety, oznacza to, że dane użytkowników, jak i historie wszystkich konwersacji są teraz publiczne. Badacze są nawet w stanie zdalnie zepsuć wszystkie urządzenia tego producenta, które aktualnie znajdują się na rynku.  

**Jak ChatGPT uruchamia kod Pythona? - sekrety sandboxa**  
[https://incoherency.co.uk/blog/stories/chatgpt-linux.html](https://incoherency.co.uk/blog/stories/chatgpt-linux.html)  
**INFO:** Gdy ChatGPT ma wykonać jakieś bardziej zaawansowane obliczenia lub zadania programistyczne, generuje na swoje potrzeby miniaturowy kod Pythona i go uruchamia. No właśnie... gdzie go uruchamia? Jaki jest to środowisko, jak jest zbudowane, jak jest zabezpieczone? Tego wszystkiego dowiesz się z artykułu.  

**Najbardziej zaawansowany bot głosowy na świecie? - demo**  
[https://fastvoiceagent.cerebrium.ai/](https://fastvoiceagent.cerebrium.ai/)  
**INFO:** Prezentacja potencjalnych możliwości bota głosowego, który został zoptymalizowany tak, aby odpowiadał z możliwie najmniejszym opóźnieniem (według autorów poniżej 500ms, ale mnie udało się osiągnąć coś koło 1800ms). Aby aplikacja działała, musisz dać jej uprawnienia do mikrofonu. Możesz zadawać dowolne pytania, a nawet przerywać rozmówcy w trakcie wypowiedzi.  

**Zwycięzcy i finaliści Apple Design Awards 2024**  
[https://developer.apple.com/design/awards/](https://developer.apple.com/design/awards/)  
**INFO:** Poznaj aplikacje, które zwyciężyły i dostały się do finału Apple Design Awards. Znajdziesz tam rozwiązania użytkowe, jak i gry mobilne. Lubię przeglądać tego typu zestawienia, bo przeważnie znajduję tam coś ciekawego dla siebie. Może i Ty rzucisz okiem? Jeśli chodzi o nominowane gry, to "Lost in Play" mnie zauroczyło i wciągnęło na długie godziny.  

**Tworzenie oprogramowania dla wolnego internetu - Antarktyda!**  
[https://brr.fyi/posts/engineering-for-slow-internet](https://brr.fyi/posts/engineering-for-slow-internet)  
**INFO:** Jak wygląda korzystanie z Internetu w miejscach, gdzie dostępność pasma jest wyjątkowo ograniczona? Autor, który przez 14 miesięcy pracował na Antarktydzie, dzieli się swoimi doświadczeniami związanymi z używaniem oprogramowania w ekstremalnych warunkach. Z artykułu dowiesz się, jakie wyzwania niesie ze sobą dostarczanie Internetu na biegun południowy, oraz jak ewoluowały technologie komunikacyjne w tym rejonie świata i z jakimi problemami sieciowymi zmagają się tam mieszkający ludzie.  

**Wzorce projektowe stosowane w Stripe**  
[https://dev.to/stripe/common-design-patterns-at-stripe-1hb4](https://dev.to/stripe/common-design-patterns-at-stripe-1hb4)  
**INFO:** Tekst przedstawia sprawdzone praktyki programistyczne stosowane przez Stripe, które mogą okazać się pomocne niezależnie od branży czy projektu, nad którym pracujesz. Od nazewnictwa zmiennych, czy funkcji, po bezpieczeństwo i strukturę odpowiedzi, na przykład z API. Myślę, że możesz wziąć przykład z przynajmniej kilku koncepcji używanych przez Stripe.  

**AI Devs - trzecia edycja szkolenia. Ruszyła przedsprzedaż! [autopromocja]**  
[https://www.aidevs.pl/?ref=unknowNews](https://www.aidevs.pl/?ref=unknowNews)  
**INFO:** Naucz się, jak projektować i wdrażać autonomiczne systemy agentowe oparte na sztucznej inteligencji (LLM). W tej edycji zajmiemy się nie tylko modelami chmurowymi (od OpenAI, Groq, czy Anthropic), ale także lokalnymi, które możesz zdeployować na firmowym sprzęcie. Koniecznie zobacz agendę.  

**RenderNet - automat AI do tworzenia spójnych postaci**  
[https://rendernet.ai/](https://rendernet.ai/)  
**INFO:** Generując osoby za pomocą sztucznej inteligencji, za każdym razem otrzymujesz różne postacie lub tylko nieznacznie do siebie podobne. Co jednak, jeśli potrzebujesz np. wygenerować spójną sesję fotograficzną z jedną modelką na potrzeby reklamy? Ta platforma Ci to umożliwi, i to za darmo. Konto free pozwala na wygenerowanie do 10 zdjęć dziennie na podstawie modelu źródłowego. Model tworzy niesamowicie wiarygodnie wyglądające zdjęcia, ale zdarzają się mu także drobne wpadki - nie wie niekiedy, np., jak trzyma się parasol, albo jak trzyma się kierownicę roweru, ale za to bardzo ładnie renderuje dłonie.  

**Ulepszanie GPT-4 za pomocą... GPT-4**  
[https://openai.com/index/finding-gpt4s-mistakes-with-gpt-4/](https://openai.com/index/finding-gpt4s-mistakes-with-gpt-4/)  
**INFO:** CriticGPT to model oparty na GPT-4, którego zadaniem jest krytykowanie odpowiedzi udzielanych przez ChatGPT, w celu pomocy ludzkim trenerom w identyfikacji błędów podczas procesu uczenia modeli. Jakiś czas temu OpenAI podało, że nieodzownym elementem skrajnie szybkiego rozwoju AI będzie sytuacja, w której sztuczna inteligencja będzie pomagać w nauce sztucznej inteligencji. Ten moment właśnie nastał.  

**Zmiana zasad gry przy pracy ze sztuczną inteligencją - wspomóż swoją kreatywność!**  
[https://ia.net/topics/turning-the-tables-on-ai](https://ia.net/topics/turning-the-tables-on-ai)  
**INFO:** Ludzie zaczynają powoli pytać o wszystko AI. Do artykułów, wpisów w social mediach, a nawet maili przeciekają zdania wygenerowane przez LLM-y. Sztuczna inteligencja sprawia, że przestajemy myśleć i być twórcami, a zaczynamy być tylko odtwórcami cudzych treści. A gdyby tak zmienić zasady gry i nauczyć się współgrać z AI przy tworzeniu własnych treści? Artykuł zawiera kilka porad, które warto wprowadzić, aby sprawnie i uczciwie wykorzystywać w swojej pracy np. ChatGPT.  

**Zaawansowane techniki tworzenia skryptów w Bashu - garść porad**  
[https://omid.dev/2024/06/19/advanced-shell-scripting-techniques-automating-complex-tasks-with-bash/](https://omid.dev/2024/06/19/advanced-shell-scripting-techniques-automating-complex-tasks-with-bash/)  
**INFO:** Ten artykuł to zbiór porad dla wszystkich, którzy chcą przejść na kolejny poziom znajomości Basha i opanować sztuczki, które pozwolą na optymalizację skryptów, efektywne zarządzanie błędami i lepszą automatyzację złożonych zadań administracyjnych. Znajdziesz tu praktyczne przykłady i porady, które ułatwią Ci życie jako system administratorowi.  

**Co się dzieje po uruchomieniu heneypota SSH na 30 dni?**  
[https://blog.sofiane.cc/ssh_honeypot/](https://blog.sofiane.cc/ssh_honeypot/)  
**INFO:** Wiesz, ile prób włamań może zarejestrować honeypot SSH w ciągu miesiąca? Autor artykułu analizuje logi z pułapki, którą zastawił na internetowych agresorów. Interesująca lektura, z której możesz dowiedzieć się na przykład, na jakie loginy i hasła próbują wbić się automaty, jakie polecenia wykonują po udanym włamaniu i jaki soft najczęściej instalują.  

**Instrukcje warunkowe (inline) już niebawem w CSS?**  
[https://lea.verou.me/blog/2024/css-conditionals/](https://lea.verou.me/blog/2024/css-conditionals/)  
**INFO:** Osoby odpowiedzialne za rozwój CSS zgodziły się dodać do standardu CSS instrukcję if(). Artykuł wyjaśnia, jak ta zmiana może uprościć pracę nad komponentami i stylami. Jeśli ciekawi Cię, jak to wpłynie na przyszłość CSS i co to oznacza dla deweloperów, to rzuć okiem na ten tekst.  

**Geekowa wizytówka z Linuksem na pokładzie**  
[https://www.thirtythreeforty.net/posts/2019/12/my-business-card-runs-linux/](https://www.thirtythreeforty.net/posts/2019/12/my-business-card-runs-linux/)  
**INFO:** Autor opisuje swój projekt, polegający na stworzeniu malutkiej (wielkości wizytówki) płytki z mikrokontrolerem, która po umieszczeniu w porcie USB uruchamia Linuksa i wykonuje zawarty na niej kod. W powiązanych wpisach znajdziesz więcej szczegółów technicznych. To dobra lektura dla fanów programowania mikrokontrolerów.  

**JWT kontra PASETO - nadchodzi nowa era uwierzytelniania z tokenami?**  
[https://medium.com/permify-tech-blog/jwt-vs-paseto-new-era-of-token-based-authentication-68b5ca6c3a32](https://medium.com/permify-tech-blog/jwt-vs-paseto-new-era-of-token-based-authentication-68b5ca6c3a32)  
**INFO:** Czy wiesz, że istnieje alternatywa dla popularnych tokenów JWT, która nazywa się PASETO i ma na celu wyeliminowanie słabości tych pierwszych? Ten artykuł to solidne porównanie obu rozwiązań, podkreślające ich możliwości, aspekty bezpieczeństwa i potencjalne wady. Jeśli uwierzytelnianie tokenowe jest twoją codziennością, to zdecydowanie warto zapoznać się z artykułem.  

**Nowa aplikacja "Final Cut Camera" od Apple jest już dostępna - recenzja (film, 15m)**  
[https://www.youtube.com/watch?v=v08_roVaYZo](https://www.youtube.com/watch?v=v08_roVaYZo)  
**INFO:** Kilka dni temu Apple opublikowało w AppStore nową aplikację, będącą zamiennikiem standardowego "aparatu" dostępnego w iOS. Aplikacja przeznaczona jest dla zaawansowanych użytkowników, którzy używają funkcji aparatu do nagrywania filmów, vlogów, ról itp. Za pomocą aplikacji można ustawić dziesiątki opcji niedostępnych lub bardzo trudno dostępnych w standardowym aparacie.  

**Początki powstania branży SEO i historia walki o znak towarowy**  
[https://thehistoryoftheweb.com/where-does-seo-come-from/](https://thehistoryoftheweb.com/where-does-seo-come-from/)  
**INFO:** Ten artykuł to dwie historie połączone w jedną całość. Pierwsza opowiada o powstaniu zjawiska, jakim było SEO, a druga to sprytna próba zastrzeżenia znaku towarowego, jakim jest SEO, przez sprytnego przedsiębiorcę. Jeśli lubisz historię z początków internetu, to jest to lektura dla ciebie.  

**Koszt samodzielnego hostowania modelu Llama-3 8B-Instruct**  
[https://blog.lytix.co/posts/self-hosting-llama-3](https://blog.lytix.co/posts/self-hosting-llama-3)  
**INFO:** Po co przepłacać za dostęp do chmurowych modeli LLM, jeśli możesz albo zainstalować taki model na swoim serwerze, albo kupić sprzęt niezbędny do uruchomienia takiego modelu u siebie w domu? Jak to wygląda pod względem finansowym? Czy naprawdę "u siebie" jest taniej?  

**Desktopowa aplikacja ChatGPT jest już dostępna (MacOS)**  
[https://openai.com/chatgpt/mac/](https://openai.com/chatgpt/mac/)  
**INFO:** OpenAI opublikowało pierwszą wersję swojej aplikacji desktopowej, która integruje się z systemem. Możesz wysyłać do niej pliki, robić zrzuty ekranu i zadawać do nich pytania, a także przesyłać klasyczne zapytania wprost do ChatGPT. Wersja na Windowsa ma pojawić się jeszcze w tym roku.  

**Czy brak energii zatrzyma rozwój AI? (film, 12m)**  
[https://www.youtube.com/watch?v=QlIvBeB8k6c](https://www.youtube.com/watch?v=QlIvBeB8k6c)  
**INFO:** Uczenie modeli, jak i ich wykorzystywanie, pochłania niewyobrażalne ilości energii. Ze względu na operowanie na coraz większych zbiorach danych, ta liczba jeszcze będzie rosnąć. Czy obecny system energetyczny sobie z tym poradzi? A co z chłodzeniem tych wszystkich komputerów? Ciekawy zbiór tematów wartych przemyślenia.  

**UUIDv7 zaimplementowany w 33 językach programowania**  
[https://antonz.org/uuidv7/](https://antonz.org/uuidv7/)  
**INFO:** Poznaj UUIDv7, czyli nowy format identyfikatorów, które nie tylko są unikalne, ale również sortowalne według czasu z precyzją do 1 ms. Artykuł prezentuje implementacje UUIDv7 w 33 językach programowania, które zostały wybrane na podstawie ankiety Stack Overflow.  

**Projektowanie aplikacji - jak zaprojektować drugiego WhatsAppa?**  
[https://levelup.gitconnected.com/system-design-interview-design-whatsapp-779fa385ef08](https://levelup.gitconnected.com/system-design-interview-design-whatsapp-779fa385ef08)  
**INFO:** Jeśli interesuje cię tematyka projektowania systemów IT, w tym artykule znajdziesz przykład, jak można podejść do tematu projektowania rozległej usługi przeznaczonej dla milionów użytkowników.  

**Dlaczego biblioteka CURL nadal nie ma wsparcia dla HTTP/3?**  
[https://daniel.haxx.se/blog/2024/06/10/http-3-in-curl-mid-2024/](https://daniel.haxx.se/blog/2024/06/10/http-3-in-curl-mid-2024/)  
**INFO:** Protokół HTTP/2 został wdrożony do wspomnianej biblioteki bez większych problemów, ale z wersją trzecią deweloperzy jakby się ociągali. O co chodzi? Artykuł tłumaczy, ile jest różnych, potencjalnych metod implementacji protokołu HTTP/3 w curl oraz analizuje problemy związane z wydajnością i kompatybilnością z bibliotekami TLS.  

**Głosowanie przez internet - nie jesteśmy na to jeszcze gotowi (PDF, 6 stron)**  
[https://www.batory.org.pl/publikacja/glosowanie-internetowe-dlaczego-nie-teraz/](https://www.batory.org.pl/publikacja/glosowanie-internetowe-dlaczego-nie-teraz/)  
**INFO:** Temat możliwości głosowania w wyborach przez internet powraca regularnie co kilka lat i jest mocno forsowany przez polityków, którzy chyba nie do końca zdają sobie sprawę z potencjalnych zagrożeń. Dwóch ekspertów z branży IT spisało wszystkie swoje obawy i zaproponowało alternatywę dla głosowania online.  

**State of JS - wyniki ankiety za rok 2023**  
[https://2023.stateofjs.com/en-US](https://2023.stateofjs.com/en-US)  
**INFO:** JavaScript wciąż się zmienia, ale czy programiści nadążają za tymi zmianami? Z jakich API korzystają? Jakie nowoczesne metody wykorzystują? Zobacz wyniki badania.  

**Notion umożliwia teraz hostowanie stron pod domeną użytkownika**  
[https://www.notion.so/help/public-pages-and-web-publishing](https://www.notion.so/help/public-pages-and-web-publishing)  
**INFO:** Najłatwiejszy sposób na uruchomienie strony internetowej, to według twórców Notion, wyklikanie jej w ich aplikacji. Dawniej, chcąc hostować dokumenty zbudowane w Notion pod własną domeną, użytkownik musiał skorzystać z pomocy zewnętrznych platform, które udostępniały (najczęściej za drobną opłatą) taką opcję. Teraz jest to funkcja dostępna natywnie na platformie.  

**Top 9 asystentów programistycznych - porównanie**  
[https://medium.com/@justinmilner/the-top-coding-assistant-platforms-of-july-2024-a862e84c1b34](https://medium.com/@justinmilner/the-top-coding-assistant-platforms-of-july-2024-a862e84c1b34)  
**INFO:** Na Copilocie świat się nie kończy. Z artykułu dowiesz się, które narzędzia są obecnie najbardziej przydatne w codziennej pracy programisty. Autor recenzuje dziewięć najpopularniejszych platform typu "asystent kodowania". Warto rzucić okiem.  

**Sztuczna Inteligencja wbudowana w Chrome - już niebawem**  
[https://developer.chrome.com/docs/ai/built-in?hl=en](https://developer.chrome.com/docs/ai/built-in?hl=en)  
**INFO:** Google ogłosiło, że nowe wersje Chrome będą wyposażone w działający w pełni lokalnie model Gemini Nano, który będzie dostępny dla programistów webowych za pomocą API w JavaScript. Jeśli już teraz chcesz się tym pobawić, to zapisz się do grupy testerów i ściągnij Google Chrome Canary. Testowałem to przez pewien czas i jestem pod wrażeniem. Może model nie jest zbyt inteligentny, ale jest zdatny do użycia jako fragment logiki biznesowej aplikacji i odpowiada ze znośną szybkością (ale szybkość zależy oczywiście od posiadanego sprzętu). Użycie nowego API to dosłownie dwie linie kodu w JavaScript.  

**==LINKI TYLKO DLA PATRONÓW==**

**Pair Programming - jak to robić dobrze? Podręcznik**  
[https://uw7.org/un_1cb8ee3ec34bf/](https://uw7.org/un_1cb8ee3ec34bf/)  
**INFO:** Obszerny zbiór porad związanych z programowaniem parami. Jeśli stosujesz taką metodę pracy lub przymierzasz się do jej zastosowania (np. podczas hackathonu), warto zapoznać się z tymi radami.  

**Kolekcja ponad 20 tysięcy darmowych audiobooków (głównie beletrystyka)**  
[https://uw7.org/un_c014839309b5e/](https://uw7.org/un_c014839309b5e/)  
**INFO:** Jest to platforma gromadząca klasyki literatury przerobione na format audio. Jeśli lubisz, na przykład, posłuchać historii ze Sherlockiem Holmesem w oryginale, czy fascynuje cię staroangielska literatura lub polskie dzieła, które stały się lekturami, to znajdziesz tam coś dla siebie. Bardzo fajną opcją jest sortowanie książek po długości nagrania, na przykład w kategorii "poniżej 20 minut".