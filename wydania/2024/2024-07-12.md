Cześć!

Przygotowywanie zestawienia ostatnio zmienia się u mnie w zawody "znajdź materiał, który nie dotyczy AI". Jak widać po dzisiejszym wydaniu, udaje się to tylko połowicznie. Ostatnio wszystko, co powstaje i jest interesujące, mniej lub bardziej związane jest ze wspomnianym tematem. Jeśli w Twoje ręce wpadła jakaś interesująca treść (nie o AI/LLM!), to możesz podrzucić mi linka.
 

Zostały ostatnie godziny przedsprzedaży szkolenia AI Devs (zobacz agendę) w cenie 1790zł, co jest wydatkiem ~70zł za dzień szkoleniowy.
Od północy zmieniamy cenę na 2190zł.

W chwili, gdy piszę te słowa, mamy na pokładzie ponad 1400 osób - głównie programistów. Może warto dołączyć już teraz?

https://www.aidevs.pl/?ref=unknowNewsLast

P.S. sprzedaż się NIE kończy. Trwa ona do rozpoczęcia szkolenia (4 listopada), ale cena szkolenia zmienia się w czasie. Obecna cena to cena przedsprzedaży.

 

Zapraszam do lektury dzisiejszego wydania.

 

◢ #unknownews ◣

**Dead Drops - dane ukryte... w betonie?**  
[https://deaddrops.com/](https://deaddrops.com/)  
**INFO:** Ciekawy projekt 'Dead Drops' umożliwia anonimowe, w pełni offline udostępnianie plików w przestrzeni publicznej. Liczne pendrive'y są wbudowane w ściany, budynki i krawężniki, aby każdy mógł udostępnić lub znaleźć pliki. Projekt jest otwarty na uczestnictwo i każdy może zainstalować 'Dead Drop' w swoim mieście i dodać go do mapy. Nie muszę chyba mówić, co myślę o bezpieczeństwie takiego rozwiązania. Ciekawe, kiedy ktoś zabetonuje tam USB Killera. W Warszawie wg bazy było 5 takich skrytek. Jeden pendrive się zepsuł, a cztery ukradli.  

**Samodzielnie hostowany, użyteczny stack AI (film, 12m)**  
[https://www.youtube.com/watch?v=GrLpdfhTwLg](https://www.youtube.com/watch?v=GrLpdfhTwLg)  
**INFO:** Autor zbudował własne, odłączone od chmury rozwiązanie, pozwalające mu na rozmowę z LLM-em (jak ChatGPT), generowanie grafik, transkrypcję nagrań, uzupełnianie kodu (jak Copilot od Githuba), a nawet na integrację z inteligentnym domem, a wszystko to w trybie offline, uruchamiając modele na swoim sprzęcie.  

**Farfalle - otwartoźródłowy odpowiednik Perplexity**  
[https://github.com/rashadphz/farfalle](https://github.com/rashadphz/farfalle)  
**INFO:** Jeśli zachwycają Cię możliwości wyszukiwarki Perplexity, wspieranej przez AI, ale niestety nie zachwyca Cię jej cena, to Farfalle jest tym, czego szukasz. Możesz zdeployować to rozwiązanie na swoim serwerze i dodać do konfiguracji swoje klucze API do wybranych LLM-ów.  

**Ile Polacy wiedzą o cyber-zagrożeniach? (film 1h i 40m)**  
[https://www.youtube.com/watch?v=aOxjVUo2t7s](https://www.youtube.com/watch?v=aOxjVUo2t7s)  
**INFO:** Piotr Konieczny (Niebezpiecznik) oraz Szymon Szczęśniak (CodeTwo, HRejterzy) rozmawiają o cyberzagrożeniach i prostym językiem tłumaczą, jak każdy Kowalski może się przed nimi zabezpieczyć. Kompendium wiedzy o cyberbezpieczeństwie dla ludu.  

**Hackowanie drukarki etykiet Brother - root zdobyty dla zabawy**  
[https://web.archive.org/web/20240708222447/https://sdomi.pl/weblog/20-pwning-a-labelmaker/](https://web.archive.org/web/20240708222447/https://sdomi.pl/weblog/20-pwning-a-labelmaker/)  
**INFO:** Autor artykułu postanowił sprawdzić, co pod względem oprogramowania kryje się we wnętrzu drukarki etykiet Brother. Odkrył, że urządzenie kontrolowane jest przez Linuksa i korzysta z przestarzałej wersji CUPS, co poskutkowało znalezieniem kilku luk w zabezpieczeniach. Po chwili zabawy ze sprzętem udało się uzyskać dostęp do powłoki systemowej jako root. Wrzucam linka do archiwum, bo strona padła dziś rano.  

**Lepszy workflow w pracy z GIT przy użyciu Jujutsu**  
[https://ofcr.se/jujutsu-merge-workflow](https://ofcr.se/jujutsu-merge-workflow)  
**INFO:** Jujutsu to system kontroli wersji kompatybilny z GIT-em. Może więc pracować z obecnymi repozytoriami lokalnymi, a nawet tymi znajdującymi się np. na GitHubie. Aplikacja wprowadza nowy podział na "zmiany" i "commity". Wbudowany w Jujutsu mechanizm rozwiązywania konfliktów pozwala na łatwiejsze i bezpieczniejsze łączenie gałęzi i commitów. Używanie Jujutsu nie wpływa negatywnie na współpracę z innymi developerami, którzy pracują na tym samym repozytorium, używając klasycznego GIT-a.  

**O co chodzi z agentami AI? - nagranie z webinaru (film 1h i 30m) [autopromocja]**  
[https://www.youtube.com/live/eJ6v2ldk1nc?t=24s](https://www.youtube.com/live/eJ6v2ldk1nc?t=24s)  
**INFO:** Czym jest agent AI, w czym może nam pomóc i jakie są jego mocne i słabe strony? W ramach tego webinaru zobaczysz przykład agenta, który bez większych podpowiedzi przechodzi grę online. Dowiesz się także trochę więcej natemat szkolenia AI Devs. Przez pierwsze 25 sekund nagranie nie ma dźwięku.  

**Jak planuje swój tydzień Senior Engineer w Big Techu?**  
[https://read.highgrowthengineer.com/p/how-i-plan-my-week-as-a-senior-engineer](https://read.highgrowthengineer.com/p/how-i-plan-my-week-as-a-senior-engineer)  
**INFO:** Zobacz, jak autor artykułu, pracujący w dużej firmie technologicznej, planuje swój tydzień, aby osiągnąć swoje cele i uniknąć rozpraszaczy. Opisuje on swoje doświadczenia z różnymi systemami planowania, w tym z Todoist, i prezentuje nowy, bardziej efektywny system oparty na szablonie Excela.  

**Lokalny LLM w 2 liniach kodu - Gemini Nano wbudowany w Chrome (film, 5m)**  
[https://yt.mrugalski.pl/6gJTVOKqd9c](https://yt.mrugalski.pl/6gJTVOKqd9c)  
**INFO:** Nowe API dostępne w Google Chrome umożliwia programistom wysyłanie zapytań do lokalnego modelu językowego (LLM). Mowa o Gemini Nano. To rozwiązanie działa w pełni lokalnie, bez wysyłania jakichkolwiek danych do chmury. Zobacz, jak użyć nowej funkcji w swojej aplikacji.  

**Chatboty są karmione tajemnicami firm - to już powszechne zjawisko**  
[https://www.rp.pl/biznes/art40777991-boty-karmione-tajemnicami-firm-sztuczna-inteligencja-nie-powinna-o-tym-wiedziec](https://www.rp.pl/biznes/art40777991-boty-karmione-tajemnicami-firm-sztuczna-inteligencja-nie-powinna-o-tym-wiedziec)  
**INFO:** Badanie Cyberhaven Labs ujawniło, że pracownicy firm technologicznych, mediów i finansów 'karmią' chatboty poufnymi danymi. Do produktów głównie od OpenAI, Microsoftu i Google wklejane są fragmenty tajnych kodów źródłowych, dane badawcze, dane powiązane z klientami i wiele innych. Liczba zapytań wysyłanych do chatbotów wzrosła od ostatniego roku ponad sześciokrotnie, więc możemy spodziewać się jeszcze więcej sytuacji, w których dane wyciekają poza firmę.  

**Co ma Afryka do uczenia modeli AI? - całkiem sporo**  
[https://www.theguardian.com/technology/article/2024/jul/06/mercy-anita-african-workers-ai-artificial-intelligence-exploitation-feeding-machine](https://www.theguardian.com/technology/article/2024/jul/06/mercy-anita-african-workers-ai-artificial-intelligence-exploitation-feeding-machine)  
**INFO:** Kto pracuje przy uczeniu modeli AI? Na przykład ludzie z Kenii i Ugandy, pracujący za nieco ponad dolara za godzinę. Poznaj historię Mercy i Anity, które opowiadają o swoich doświadczeniach jako moderatorzy treści do opisywania zbiorów danych.  

**Lokalne montowanie woluminów Kubernetes za pomocą SSHFS**  
[https://github.com/fenio/pv-mounter](https://github.com/fenio/pv-mounter)  
**INFO:** Narzędzie pv-mounter umożliwia lokalne montowanie woluminów trwałych Kubernetes (PVs) za pomocą SSHFS, dzięki czemu możesz z łatwością dostać się do wnętrza takiego wolumenu i zmieniać jego zawartość. Narzędzie może być używane jako wtyczka do kubectl. Dowiedz się, jak działa i jak je zainstalować.  

**NexDock - Twój telefon jako laptop?**  
[https://nexdock.com/explore-nexdock/](https://nexdock.com/explore-nexdock/)  
**INFO:** To rozwiązanie, które pozwala wykorzystać moc Twojego smartfona, przekształcając go w laptopa z pełnym ekranem dotykowym i klawiaturą. Można to porównać z dockiem, do którego przewodowo lub bezprzewodowo podłączamy swój telefon. Urządzenie działa oczywiście tylko z Androidem, a obecnie trwa przedsprzedaż. Interesujące rozwiązanie.  

**Czy tryb ciemny jest tak dobry dla oczu, jak myślisz?**  
[https://www.wired.com/story/dark-mode-chrome-android-ios-science/](https://www.wired.com/story/dark-mode-chrome-android-ios-science/)  
**INFO:** Czy tryb ciemny jest naprawdę korzystny dla oczu i przy nim wzrok mniej się męczy? Okazuje się, że niekoniecznie. Artykuł wyjaśnia, dlaczego tryb ciemny może być nawet mniej korzystny w niektórych sytuacjach i jakie są inne, bardziej pewne sposoby na zmniejszenie zmęczenia oczu.  

**INP - nowy wskaźnik Core Web Vitals i jak z nim pracujemy w Allegro**  
[https://blog.allegro.tech/2024/07/INP-new-core-web-vitals.html](https://blog.allegro.tech/2024/07/INP-new-core-web-vitals.html)  
**INFO:** Dowiedz się, czym jest wskaźnik INP (Interaction to Next Paint), który mierzy ogólną responsywność strony na akcje użytkownika. Artykuł omawia, jak działa INP, jak go mierzyć i co zrobić, aby poprawić jego wyniki.  

**Notatki niczym wiadomości do siebie? (iOS)**  
[https://strflow.app/](https://strflow.app/)  
**INFO:** Robisz czasami notatki, pisząc do siebie na komunikatorze? Są ludzie, którzy uwielbiają notowanie w ten sposób. Ta aplikacja symuluje właśnie wysyłanie tekstów do siebie (niczym na czacie), ale dodatkowo pozwala grupować wysyłane notatki w tematyczne osie czasu, pozwala je przeszukiwać itp. Jeśli tylko nie potrzebujesz synchronizacji notatek między urządzeniami, to aplikacja jest darmowa.  

**Odtwarzacz YouTube jest zbyt ciężki, ale da się to naprawić**  
[https://frontendmasters.com/blog/youtube-embeds-are-bananas-heavy-and-its-fixable/](https://frontendmasters.com/blog/youtube-embeds-are-bananas-heavy-and-its-fixable/)  
**INFO:** Czy wiesz, że osadzając na swojej stronie odtwarzacz YouTube, zwiększasz wagę strony aż o 1.3 MB i generujesz dodatkowe 32 żądania do Google? Nie pozostaje to obojętne dla szybkości ładowania Twojej strony. Można to jednak zmienić, używając komponentu web o nazwie lite-youtube, który waży zaledwie 100 kB i udostępnia te same funkcje co oryginalny player.  

**Wykorzystanie poczty e-mail w Polsce - raport od Sare (PDF, 50 stron)**  
[https://sare.pl/wp-content/uploads/2023/06/SARE_19_Raport_Badanie-wykorzystania-poczty-elektoronicznej_2023_06.pdf](https://sare.pl/wp-content/uploads/2023/06/SARE_19_Raport_Badanie-wykorzystania-poczty-elektoronicznej_2023_06.pdf)  
**INFO:** To co prawda raport z czerwca 2023 roku, ale wyników tegorocznego badania jeszcze nie opublikowano. Dowiedz się, jak ludzie w Polsce wykorzystują swoją pocztę elektroniczną. Gdzie mają skrzynkę, czy czytają newslettery, o której godzinie sprawdzają pocztę i jak często to robią. Spora porcja statystyk.  

**Porady dotyczące pisania lepszych Pull Requestów**  
[https://www.simplethread.com/writing-tips-for-improving-your-pull-requests/](https://www.simplethread.com/writing-tips-for-improving-your-pull-requests/)  
**INFO:** Dobrze napisany opis Pull Requestu może ułatwić życie Twoim kolegom z zespołu, a Tobie zwiększyć szansę na akceptację takiego PR-a. Artykuł wyjaśnia, jak to osiągnąć, używając technik takich jak formatowanie tekstu, prostego języka itp. Ta wiedza może Ci się przydać nie tylko w pracy, ale także przy angażowaniu się w projekty Open Source.  

**Modele językowe z opcją Vision są... ślepe?!**  
[https://vlmsareblind.github.io/](https://vlmsareblind.github.io/)  
**INFO:** Wyniki badań pokazują, że modele językowe z możliwościami wizualnymi (VLM) nie radzą sobie z prostymi zadaniami wizualnymi, takimi jak liczenie przecięć linii, rozpoznawanie nakładających się kół czy liczenie kształtów w logo. Wyniki sugerują, że wizja tych modeli jest albo "rozmyta", albo wręcz "ślepa", co oznacza, że podejmują one bardziej "edukowane zgadywania" niż prawdziwie odpowiadają na pytania.  

**Plan Meta "bez reklam" narusza DMA - będą kary**  
[https://www.socialmediatoday.com/news/eu-commission-metas-ad-free-subscription-offering-violates-dma/720368/](https://www.socialmediatoday.com/news/eu-commission-metas-ad-free-subscription-offering-violates-dma/720368/)  
**INFO:** Komisja Europejska uznała, że plan Meta, umożliwiający użytkownikom UE wykupienie opcji bez reklam i śledzenia danych, narusza Dyrektywę o Rynkach Cyfrowych (DMA). To może kosztować firmę karę do 10% jej globalnego obrotu. Czy Meta będzie musiała zmienić swój model biznesowy? Ciekawe, jak to się ma do Youtube Premium, który za drobną opłatą także oferuje serwis bez reklam. Czyżby musiały nadejść jakieś zmiany?  

**Prawo Demeter vs liczne zależności w kodzie**  
[https://devszczepaniak.pl/prawo-demeter/](https://devszczepaniak.pl/prawo-demeter/)  
**INFO:** Prawo Demeter, znane również jako zasada najmniejszej wiedzy, to reguła projektowania oprogramowania polegająca na ograniczaniu wiedzy obiektu o innych obiektach. Dzięki temu jeden moduł aplikacji komunikuje się jedynie ze swoimi 'sąsiadami' i nie ma wiedzy o pozostałych elementach aplikacji. Takie podejście pomaga zachować porządek w kodzie, ale wywołuje też kilka negatywnych skutków. Więcej w artykule.  

**Science czy fiction? Jak sztuczna inteligencja zmienia naukę - rozmowa z ekspertami (film, 1h i 30m)**  
[https://www.youtube.com/watch?v=oCcSGP7I6tM](https://www.youtube.com/watch?v=oCcSGP7I6tM)  
**INFO:** Rozmowa zorganizowana przez IDEAS NCBR wspólnie z Uniwersytetem Warszawskim. W spotkaniu udział wzięli: Aleksander Mądry (profesor z MIT), Andrzej Dragan (profesor fizyki na UW), Piotr Sankowski (dr habilitowany z informatyki na UW). Dość długa, ale i interesująca rozmowa na temat wpływu rozwoju sztucznej inteligencji na współczesną naukę.  

**Reguły spekulacji - skrajnie szybkie strony WWW?**  
[https://www.debugbear.com/blog/speculation-rules](https://www.debugbear.com/blog/speculation-rules)  
**INFO:** Dowiedz się, czym są tajemnicze SpeculationRules i jak to się dzieje, że dzięki nim podstrony Twojego serwisu mogą ładować się niemal bez opóźnień. Ten artykuł przedstawia praktyczne przykłady kodu i wskazówki, jak debugować i monitorować te reguły z użyciem DevTools.  

**Nie używaj wyświetlaczy siedmiosegmentowych! (PDF, 6 stron)**  
[https://harold.thimbleby.net/cv/files/seven-segment.pdf](https://harold.thimbleby.net/cv/files/seven-segment.pdf)  
**INFO:** To jeden z najprostszych i najpopularniejszych rodzajów wyświetlaczy stosowanych w taniej elektronice, gdzie wymagane jest tylko wyświetlenie kilku cyfr lub kodu błędu. Są tanie i proste w obsłudze. W czym więc problem? Istnieje kilka słabych stron takich wyświetlaczy, które sprawiają, że nie powinno się ich stosować w profesjonalnych projektach i wszędzie tam, gdzie minimalizacja błędów odczytu jest ważna.  

**Co ostatnio zepsuł Microsoft? - Recall, Copilot+PC itp.(film, 19m)**  
[https://www.youtube.com/watch?v=G-sPf2VR4aM](https://www.youtube.com/watch?v=G-sPf2VR4aM)  
**INFO:** Microsoft wrzuca AI, gdzie się tylko da, co niekiedy prowadzi do wpadek związanych z bezpieczeństwem danych i ich prywatnością. Co wprowadzają nowe komputery nazwane Copilot+PC i na czym polegały nowości w funkcji Recall, z których ostatecznie Microsoft się wycofał? I czy aby na pewno wszystkie pomysły firmy są zgodne z przepisami obowiązującymi w UE?  

**Kinopio - mapa myśli online**  
[https://kinopio.club/](https://kinopio.club/)  
**INFO:** Twórz mapy myśli, moodboardy, burze mózgów, rób notatki itp. Ten prosty soft nadaje się do wielu rzeczy, a efekt pracy wygląda całkiem estetycznie. Za darmo można utworzyć tablice mające do 100 elementów.  

**Pikimov - darmowa, webowa alternatywa dla Adobe After Effects?**  
[https://pikimov.com/](https://pikimov.com/)  
**INFO:** Jest to webowy edytor wideo, umiejący pracować z plikami w trybie offline (Twoje filmy NIE są wysyłane do chmury). Możesz montować audio, wideo, dodawać modele 3D, tworzyć animacje na podstawie keyframes, dodawać efekty. Sporo możliwości jak na darmowy soft.  

**Historia powstania przeglądarek Mosaic i Netscape (film, 2h)**  
[https://pmarca.substack.com/p/the-true-story-as-best-i-can-remember](https://pmarca.substack.com/p/the-true-story-as-best-i-can-remember)  
**INFO:** Jeśli lubisz opowieści o początkach rozwoju internetu i interesuje Cię, jak niegdyś rozwijały się projekty IT, jakie trudności stawały wtedy na drodze i jak je rozwiązywano, to ta rozmowa Cię zainteresuje.  

**Tworzenie diagramów przepływu w CSS (Anchor Positioning)**  
[https://coryrylan.com/blog/flow-charts-with-css-anchor-positioning](https://coryrylan.com/blog/flow-charts-with-css-anchor-positioning)  
**INFO:** Zobacz, jak wykorzystać nową funkcjonalność pozycjonowania z zakotwiczeniem w CSS do tworzenia np. prostych diagramów przepływu i schematów. Nie wiedziałem, że takie coś istnieje, a może to dawać ciekawe, nowe możliwości sprytniejszego pozycjonowania elementów na stronie. Użyteczne także wtedy, gdy nie planujesz tworzyć wykresów w CSS.  

**Wykrywanie dostępności JavaScriptu w przeglądarce za pomocą CSS**  
[https://dbushell.com/2024/06/22/no-no-javascript/](https://dbushell.com/2024/06/22/no-no-javascript/)  
**INFO:** Dowiedz się, jak zastąpić typową klasę no-js w HTML nową funkcją CSS, która wykrywa, czy JavaScript jest aktywny. To prostsze i bardziej efektywne rozwiązanie dla Twoich aplikacji internetowych. Z artykułu przy okazji dowiesz się, skąd pochodzi moda na używanie klasy 'no-js'.  

**==LINKI TYLKO DLA PATRONÓW==**

**Zbiór darmowych API - katalog**  
[https://uw7.org/un_5c3d22bacaa79/](https://uw7.org/un_5c3d22bacaa79/)  
**INFO:** Znajdź i przetestuj darmowe API pozwalające przeszukiwać zbiory danych, wykonujące pewne drobne funkcje itp. Jest z czego wybierać. Niektóre dostępne są nawet bez konieczności posiadania klucza API, a część z nich może być wykorzystana wprost na warstwie frontendu ze względu na brak ograniczeń CORS-a.