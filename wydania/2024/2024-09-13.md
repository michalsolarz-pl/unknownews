Cześć!

Jak co piątek przybywam z nowym przeglądem subiektywnie najciekawszych materiałów, na które natrafiłem w sieci w ciągu ostatniego tygodnia. Częstuj się i wybierz coś dla siebie :)

Nie wiem, czy wiesz, ale wydałem kilka kursów online, które mogą Cię zainteresować.

Nginx w godzinę - szybkie wprowadzenie do konfiguracji i obsługi najpopularniejszego na świecie serwera webowego.
Ansible w godzinę - automatyzacja prac na serwerach. Must have dla większości DevOpsów.
Akademia Debugowania Linuxa (ADL) - najbardziej rozbudowany z moich kursów, zawierający wiele godzin wiedzy na temat rozwiązywania problemów, na które możesz napotkać przy pracy z aplikacjami deployowanymi w środowisku Linuksowym (także w kontenerach).
Na stronie każdego z kursów znajdziesz agendę i przykłady nagrań.
 

Zapraszam do lektury dzisiejszego wydania.

 

◢ #unknownews ◣

**Dlaczego niektórzy programiści opierają się nowym narzędziom/technologiom?**  
[https://www.codemotion.com/magazine/dev-life/hardcore-programmers/](https://www.codemotion.com/magazine/dev-life/hardcore-programmers/)  
**INFO:** Artykuł omawia zjawisko 'hardcore-izmu' wśród programistów, które objawia się oporem wobec ewolucji narzędzi i praktyk związanych z tworzeniem oprogramowania. Historyczne uwarunkowania i ograniczenia sprzętowe ukształtowały mentalność tych ludzi, prowadząc do maksymalnej optymalizacji i minimalizmu. Po co komu IDE, ChatGPT to syf, a na Windowsie nie da się programować - znasz te teksty? Być może natrafiłeś kiedyś na hardcorowego programistę. Gorzej, gdy te powiedzenia padają z Twoich ust...  

**Wirtualne pocztówki Airbnb - jak ogarnąć generowanie grafik na ogromną skalę?**  
[https://medium.com/airbnb-engineering/building-postcards-for-airbnb-scale-dfe0b71b12ec](https://medium.com/airbnb-engineering/building-postcards-for-airbnb-scale-dfe0b71b12ec)  
**INFO:** Autorzy opisują proces tworzenia systemu generowania pocztówek dla Airbnb na lato 2024. Grafiki te używane są np. gdy dzielisz się faktem zabookowania apartamentu ze swoimi znajomymi. W artykule omówiono wyzwania związane z lokalizacją tekstu (dostosowaniem do języka użytkownika), elastycznością projektowania, dopasowaniem pocztówek do miejsc docelowych oraz wydajnością renderowania na różnych platformach. Trzeba przyznać, że całkiem sprytnie poradzili sobie z dopasowywaniem pocztówek do miejsc docelowych, bo nie każda lokalizacja ma swoją pocztówkę, a stworzono wrażenie, jakby tak właśnie było.  

**Kompleksowa przebudowa homelaba - na bogato ;)**  
[https://arslan.io/2024/09/10/my-homelab-setup/](https://arslan.io/2024/09/10/my-homelab-setup/)  
**INFO:** Artykuł szczegółowo opisuje proces modernizacji domowego laboratorium sieciowego autora przy użyciu najnowszych urządzeń od UniFi, takich jak gatewaye, przełączniki, punkty dostępowe i kamery. Autor przedstawia wyzwania związane z instalacją sieci bezprzewodowej w domu o betonowej konstrukcji. Autor dość kompleksowo opisuje swoją konfigurację, co może być dla Ciebie użyteczne nie tylko przy budowie homelabu, ale także przy konfiguracji domowej sieci.  

**Jak $20 zmieniło nas w adminów wszystkich domen .MOBI**  
[https://labs.watchtowr.com/we-spent-20-to-achieve-rce-and-accidentally-became-the-admins-of-mobi/](https://labs.watchtowr.com/we-spent-20-to-achieve-rce-and-accidentally-became-the-admins-of-mobi/)  
**INFO:** Artykuł opisuje, jak badacze z watchTowr Labs, początkowo szukający luk w klientach WHOIS, przypadkowo przejęli kontrolę nad starym serwerem WHOIS dla domen .MOBI. Poprzez zarejestrowanie wygasłej domeny odkryli, że mogą manipulować odpowiedziami serwera, co doprowadziło do poważnego zagrożenia dla procesów walidacji TLS/SSL i bezpieczeństwa całej TLD .MOBI. Eksperyment pokazuje, jak nieaktualizowane systemy mogą stanowić poważne zagrożenie dla bezpieczeństwa.  

**Twoja firma powinna zatrudniać juniorów - oto dlaczego**  
[https://softwaredoug.com/blog/2024/09/07/your-team-needs-juniors](https://softwaredoug.com/blog/2024/09/07/your-team-needs-juniors)  
**INFO:** Artykuł omawia kluczowe korzyści z zatrudniania młodszych programistów, i to pomimo rosnącego trendu w BigTechach polegającego na preferowaniu doświadczonych specjalistów. Autor podkreśla, jak uczenie młodszych wpływa na wprowadzanie innowacji w firmie i jak buduje firmową kulturę organizacji. Juniorzy nie tylko wzmacniają kompetencje seniorów przez wymuszanie ponownego przemyślenia ich wiedzy, ale także wprowadzają różnorodność myślenia do skostniałej firmy.  

**Samedzielne hostowanie usług i serwerów - a po co to komu?!**  
[https://chollinger.com/blog/2024/08/why-i-still-self-host-my-servers-and-what-ive-recently-learned/](https://chollinger.com/blog/2024/08/why-i-still-self-host-my-servers-and-what-ive-recently-learned/)  
**INFO:** Autor artykułu opisuje własne doświadczenia z samodzielnym hostowaniem różnych usług na serwerach Proxmox oraz na VPS-ach, podkreślając zalety tych rozwiązań. W artykule wspomina on o samodzielnie hostowanych usługach, takich jak PiHole, UniFi controller, TrueNAS, gitea, VS Code itp. W jakim celu ktoś miałby samodzielnie hostować takie rozwiązania i co to daje? Odpowiedź znajdziesz w artykule.  

**Agenty AI - czym one są, ale tak w pigułce? (film, 17m) [autopromocja]**  
[https://www.youtube.com/watch?v=hQhSKfzhVnY](https://www.youtube.com/watch?v=hQhSKfzhVnY)  
**INFO:** Skrót ponad 1,5h godzinnego webinaru na temat tworzenia i zastosowania Agentów AI. Film zawiera demo takiego rozwiązania oraz wspominamy w nim o szkoleniu AI Devs 3.  

**Rola Facebooka w rozpętaniu konfliktu etnicznego w Mjanmie - artykuły/e-book**  
[https://swiatczytnikow.pl/meta-w-mjanmie-bezplatny-e-book-o-roli-facebooka-w-konflikcie-etnicznym-w-mjanmie-birmie/](https://swiatczytnikow.pl/meta-w-mjanmie-bezplatny-e-book-o-roli-facebooka-w-konflikcie-etnicznym-w-mjanmie-birmie/)  
**INFO:** Artykuł przedstawia przetłumaczoną na język polski serię artykułów Erin Kissane (możesz je ściągnąć także jako e-book w EPUB/PDF) na temat negatywnej roli Facebooka w eskalacji konfliktu etnicznego w Mjanmie. Omawia kontekst historyczny, wpływ propagandy na platformie społecznościowej, a także porusza kwestie braku moderacji i algorytmów wspierających szerzenie dezinformacji. Zawarte treści mają na celu zwiększenie świadomości i edukacji w kwestii globalnych zagrożeń związanych z niekontrolowaną mocą mediów społecznościowych. Nie jest to materiał wycelowany w samą platformę.  

**Midjourney od zera - przewodnik dla początkujących**  
[https://promptowy.com/midjourney-od-zera-jak-tworzyc-niezwykle-grafiki/](https://promptowy.com/midjourney-od-zera-jak-tworzyc-niezwykle-grafiki/)  
**INFO:** Korzystasz (lub chcesz zacząć) z MidJourney do generowania grafiki, ale to, co otrzymujesz, jest dalekie od grafik, na które napotykasz w sieci? Może czas po prostu nauczyć się obsługi tego narzędzia? Ten wyczerpujący poradnik przeprowadzi Cię przez cały proces, zaczynając od założenia konta, a kończąc na budowaniu zaawansowanych promptów i ulepszaniu swoich prac. Poradnik jest w języku polskim.  

**Ewolucja Regexp w JavaScript - jak było i jak będzie**  
[https://www.smashingmagazine.com/2024/08/history-future-regular-expressions-javascript/](https://www.smashingmagazine.com/2024/08/history-future-regular-expressions-javascript/)  
**INFO:** Autor analizuje historię i aktualny stan wyrażeń regularnych w JavaScript, podkreślając ich rozwój od czasów ES3 do ES2024. Autor omawia najważniejsze funkcje dodawane w kolejnych wersjach języka, takie jak grupy nazwane, lookbehind czy opcje związane z obsługą Unicode. Warto rzucić okiem, zwłaszcza jeśli nie czujesz się swobodnie w świecie RegExów.  

**Over-engineering - trzeba umieć znaleźć równowagę**  
[https://www.16elt.com/2024/09/07/future-proof-code/](https://www.16elt.com/2024/09/07/future-proof-code/)  
**INFO:** Co lepiej zrobić - napisać prosty kod dla obsługi jednego, konkretnego przypadku, czy może nieco mocniej się przyłożyć i przygotować uniwersalną funkcję obsługującą wszystkie przypadki zdarzeń? Autor przedstawia na przykładzie systemu koszyka zakupowego oraz systemu wynajmu pojazdów, jak mógłby wyglądać przesadnie abstrakcyjny kod mogący obsłużyć większość przypadków zdarzeń. Kluczem nie jest wybór jednego z podejść, a umiejętność znalezienia złotego środka.  

**Milionowe dochody z Github Sponsors - case-study**  
[https://calebporzio.com/i-just-cracked-1-million-on-github-sponsors-heres-my-playbook](https://calebporzio.com/i-just-cracked-1-million-on-github-sponsors-heres-my-playbook)  
**INFO:** Autor opisuje swoją historię od momentu porzucenia pracy na etacie do osiągnięcia ponad miliona dolarów z programu GitHub Sponsors. Co doprowadziło go do takiego miejsca w życiu i jakie porady może on dać ludziom, którzy chcieliby go naśladować? O tym przeczytasz w artykule.  

**Zacznij używać własnego produktu! - case study od PostHog**  
[https://newsletter.posthog.com/p/using-your-own-product-is-a-superpower](https://newsletter.posthog.com/p/using-your-own-product-is-a-superpower)  
**INFO:** PostHog wykorzystuje praktykę dogfoodingu, czyli intensywnego używania własnego produktu przez wszystkich pracowników, aby przyspieszyć jego rozwój, szybciej identyfikować i rozwiązywać problemy oraz zwiększać motywację zespołu do dalszego rozwoju. Przykłady z PostHog pokazują, jak dogfooding wpłynął na rozwój konkretnych funkcji ich aplikacji. Autor dzieli się także wskazówkami, jak skutecznie wprowadzić dogfooding w swojej firmie, unikając potencjalnych wpadek.  

**Nowa seria modeli od OpenAI - nadszedł O1-preview**  
[https://openai.com/index/introducing-openai-o1-preview/](https://openai.com/index/introducing-openai-o1-preview/)  
**INFO:** Model, który przez długi czas nosił nazwę kodową Strawberry, wczoraj ujrzał światło dzienne, a konkretniej mówiąc, jego wersja preview została opublikowana. Ma to być nowy, najmocniejszy model oferowany przez firmę. Jeśli jesteś użytkownikiem płatnej wersji ChatGPT, to już prawdopodobnie masz do niego dostęp. Jeśli jesteś programistą, to otrzymasz do niego dostęp tylko, gdy Twoje konto osiągnęło Tier5 (docelowo mają dostać dostęp wszyscy). Nowe modele (mowa o O1 oraz O1-mini) mają lepiej radzić sobie z programowaniem i matematyką, a także z zadaniami typowo naukowymi. Bawiłem się modelem chwilę po publikacji i działa on naprawdę fajnie, zwłaszcza przy bardziej złożonych zadaniach (poprosiłem o napisanie rozszerzenia do Chrome). To, co mnie zaskoczyło, to brak instrukcji systemowej w API, ale ponoć mają to dodać później.  

**Gdzie trzymać swoje obrazy kontenerów? - porównanie rejestrów**  
[https://medium.com/p/f8fda736ca96](https://medium.com/p/f8fda736ca96)  
**INFO:** Na Docker Hub świat się nie kończy. Gdzie jeszcze możesz przechowywać swoje obrazy i czym te miejsca się od siebie różnią? Autor robi szybki przegląd różnych rejestrów kontenerów Dockera, porównując je ze sobą. Warto rzucić okiem, jeśli szukasz optymalnego rozwiązania dla siebie lub swojej firmy.  

**Monorepozytoria - 5 popularnych nieporozumień z nimi związanych**  
[https://blog.bitsrc.io/5-misconceptions-about-monorepos-fcc284ded064](https://blog.bitsrc.io/5-misconceptions-about-monorepos-fcc284ded064)  
**INFO:** Artykuł przechodzi przez kilka najpopularniejszych, błędnych założeń związanych z używaniem tzw. "monorepo" w firmie. Autor omawia problemy skalowania, zwiększony czas kompilacji, zarządzanie zależnościami oraz liczne konflikty przy scalaniu kodu. Jeśli nigdy nie zdarzyło Ci się pracować z tego rodzaju repozytoriami i panicznie się ich boisz, to warto przeczytać.  

**Automatyczne odpisywanie na maile z użyciem AI - case study**  
[https://typefully.com/uwteam/6f5IolC](https://typefully.com/uwteam/6f5IolC)  
**INFO:** Przykład nieautonomicznego rozwiązania pomagającego szybciej odpisywać na maile. W praktyce odpowiedź użytkownika, mająca np. 3-4 słowa, zamieniana jest na pełnego maila dopasowanego do treści korespondencji, jak i wiedzy dostarczonej do modelu LLM. Nie jest to poradnik, a bardziej wysokopoziomowy opis rozwiązania. Wrzucam w ramach inspiracji.  

**Atak hakerski na POLADA - wycieki danych sportowców i fake newsy**  
[https://niebezpiecznik.pl/?p=25960](https://niebezpiecznik.pl/?p=25960)  
**INFO:** Hakerzy włamali się do Polskiej Agencji Dopingowej (POLADA), wykradając dane osobowe i medyczne sportowców, które zostały później udostępnione publicznie. W ramach wycieku opublikowano wiele naruszających zaufanie do sportowców informacji, pochodzących rzekomo z tego wycieku. W praktyce mogły to być działania dezinformacyjne obcych służb. Więcej szczegółów znajdziesz w artykule.  

**Node.js Toolbox - popularne biblioteki Node**  
[https://nodejstoolbox.com/](https://nodejstoolbox.com/)  
**INFO:** Znajdź najlepiej dopasowaną do Twoich potrzeb bibliotekę, przeglądając ich wyselekcjonowaną listę, podzieloną na wiele kategorii. To nie jest super wielka baza bibliotek. W każdej kategorii jest kilka (poniżej 10) wiodących rozwiązań, które możesz sortować na podstawie liczby ściągnięć, sumarycznej ilości gwiazdek czy miesięcznego przyrostu gwiazdek na GitHubie.  

**Jak bardzo skutecznie blokujesz reklamy? - sprawdź swój soft**  
[https://d3ward.github.io/toolz/adblock](https://d3ward.github.io/toolz/adblock)  
**INFO:** Nie ma znaczenia, czy korzystasz z rozszerzeń typu uBlock, masz w domu własny serwer Pi Hole, czy korzystasz ze sprytnych przeglądarek wycinających reklamy i dbających o Twoją prywatność, to i tak warto sprawdzić, jaki procent reklam jest przez te rozwiązania naprawdę blokowany.  

**Smartfony podsłuchują, a później pokazują reklamy dostosowane do treści rozmowy? - niekiedy tak...**  
[https://mashable.com/article/cox-media-group-active-listening-google-microsoft-amazon-meta](https://mashable.com/article/cox-media-group-active-listening-google-microsoft-amazon-meta)  
**INFO:** Jedna z firm używała w swojej aplikacji aktywnego nasłuchiwania otoczenia w celu lepszego dopasowania reklam dla użytkownika. Nie jest to praktyka powszechna i jak dotychczas ujawniono stosowanie takiego rozwiązania jednej firmie, ale pokazuje to, że technicznie jest to jak najbardziej możliwe do osiągnięcia. Znowu wielbiciele teorii spiskowych mieli rację ;)  

**Hackowanie źle zabezpieczonych bucketów AWS S3 - poradnik**  
[https://blog.intigriti.com/hacking-tools/hacking-misconfigured-aws-s3-buckets-a-complete-guide](https://blog.intigriti.com/hacking-tools/hacking-misconfigured-aws-s3-buckets-a-complete-guide)  
**INFO:** Artykuł omawia najczęstsze błędy konfiguracyjne w zabezpieczeniach AWS S3, które mogą prowadzić do wycieków danych. Autor przedstawia metody znajdowania i zdobywania dostępu do bucketów S3 przy użyciu różnych technik i narzędzi. Warto przeczytać nie tylko z punktu widzenia pentestera, ale także po to, aby umieć zabezpieczyć swoje własne zasoby.  

**Zarobił miliony na platformach muzycznych - dzięki botom i AI**  
[https://futurism.com/man-arrested-fake-bands-streams-ai](https://futurism.com/man-arrested-fake-bands-streams-ai)  
**INFO:** Pomysłowy bohater artykułu wpadł na pomysł, aby z użyciem sztucznej inteligencji generować muzykę, którą później uploadował do platform muzycznych płacących za odsłuchania (np. Spotify, YouTube Music itp.), a następnie sam słuchał swoich kawałków, zarabiając na tym kosmiczne kwoty. Jak się domyślasz, nie jest to działanie zgodne z prawem. Grozi mu do 20 lat więzienia. Bardziej szczegółowy opis procederu znajdziesz w linku znajdującym się w drugim akapicie tekstu.  

**Tryb prywatny w przeglądarce. Jak to działa? - fakty i mity**  
[https://www.ciemnastrona.com.pl/2024/09/09/tryb-prywatny-incognito](https://www.ciemnastrona.com.pl/2024/09/09/tryb-prywatny-incognito)  
**INFO:** Wokół 'Trybu Incognito' narosło wiele mitów. Co realnie on daje, co ukrywa, a do czego zupełnie się nie nadaje? Jak w tym trybie wygląda zarządzanie historią, ciasteczkami, pamięcią podręczną i innymi elementami przeglądarki? Interesująca lektura.  

**Jak wygląda rynek pracy testerów w Polsce? (PDF, 30 stron)**  
[https://cdn.solid.jobs/raport.pdf](https://cdn.solid.jobs/raport.pdf)  
**INFO:** Kto jest poszukiwany częściej - tester manualny czy automatyczny? Jakiej wiedzy oczekuje się od kandydata, a jakie oczekiwania stawiają sami kandydaci? To wynik badania przeprowadzonego przez SolidJobs. Sporo wykresów dla ludzi lubiących statystyki.  

**Obchodzenie walidacji poprawności URL-a - ściąga**  
[https://portswigger.net/research/introducing-the-url-validation-bypass-cheat-sheet](https://portswigger.net/research/introducing-the-url-validation-bypass-cheat-sheet)  
**INFO:** PortSwigger (autor np. znanego pentesterom BURP-a) udostępnił za darmo narzędzie do generowania payloadów obchodzących błędnie napisane walidatory adresów URL. Może Ci się to przydać do ataków (jeśli pracujesz jako pentester) lub do testowania i uszczelniania własnych rozwiązań (jeśli jesteś testerem lub programistą).  

**Omijanie zabezpieczenia CSP z użyciem Wordpressa**  
[https://octagon.net/blog/2022/05/29/bypass-csp-using-wordpress-by-abusing-same-origin-method-execution/](https://octagon.net/blog/2022/05/29/bypass-csp-using-wordpress-by-abusing-same-origin-method-execution/)  
**INFO:** Content Security Policy (CSP) uznawane jest za całkiem skuteczne zabezpieczenie przed np. atakami XSS, ale jeśli na atakowanej domenie hostowany jest WordPress, to możemy mieć problem. W pierwszym scenariuszu strony niekorzystające bezpośrednio z WordPressa, ale mające endpoint na tej samej domenie lub subdomenie, mogą być narażone na ataki XSS. Drugi scenariusz dotyczy stron hostowanych bezpośrednio na WordPressie z nagłówkiem CSP. W obu omawianych przypadkach możliwe jest skuteczne wykonanie kodu na docelowej stronie.  

**Lista 100 najbardziej wpływowych osób w branży IT - wg Times**  
[https://time.com/collection/time100-ai-2024/](https://time.com/collection/time100-ai-2024/)  
**INFO:** Listę podzielono na kategorie takie jak Liderzy, Innowatorzy czy Myśliciele. Kto realnie wpływa na to, jak AI wygląda dziś? Gdzie w całej układance znajdują się ludzie z Nvidii, Google czy OpenAI? Klikając konkretną osobę, możesz przeczytać, na czym konkretnie polega jej wpływ.  

**GitHub Models - rewolucja w tworzeniu aplikacji AI na GitHub?**  
[https://github.blog/news-insights/product-news/introducing-github-models/](https://github.blog/news-insights/product-news/introducing-github-models/)  
**INFO:** GitHub postanowił dać swoim użytkownikom dostęp do popularnych modeli językowych (LLM) na swojej platformie. Od teraz możliwe jest korzystanie np. z Llama 3.1, Mistral Large 2, Phi 3 czy GPT-4o w środowisku Codespaces, a następnie deployowanie tak przygotowanych rozwiązań na platformę Azure AI. Według twórców rozwiązanie zwiększy dostępność LLM-ów dla developerów i obniży próg wejścia w tę technologię.  

**Cyfrowa archiwizacja muzyki - to nie takie proste jak się wydaje**  
[https://www.mixonline.com/business/inside-iron-mountain-its-time-to-talk-about-hard-drives](https://www.mixonline.com/business/inside-iron-mountain-its-time-to-talk-about-hard-drives)  
**INFO:** Artykuł omawia alarmujące odkrycie firmy archiwizującej muzykę w postaci cyfrowej. Okazało się, że niektóre z archiwów stają się nieczytelne po kilku dekadach przechowywania na dyskach twardych. Właściciele praw do muzyki miewają pewne problemy przy odtwarzaniu starych sesji nagraniowych. Pojawia się nagląca potrzeba wymyślenia metody na długoterminową archiwizację danych.  

**Czy sztuczna inteligencja zastąpi programistów? - Lex Fridman (film, 3m)**  
[https://www.youtube.com/watch?v=iUqQmXOFrbM](https://www.youtube.com/watch?v=iUqQmXOFrbM)  
**INFO:** Krótka, wyrwana z kontekstu wypowiedź Lexa Fridmana na temat jego podejścia do programowania, sztucznej inteligencji i zderzenia tych dwóch rzeczy. Wrzucam jako coś wartego przemyślenia.  

**Implementacja Google Consent Mode bez kosztów**  
[https://www.linkedin.com/pulse/how-implement-consent-mode-free-filip-kapusta-5i13f/](https://www.linkedin.com/pulse/how-implement-consent-mode-free-filip-kapusta-5i13f/)  
**INFO:** Wiem, że wyskakujące powiadomienia o ciasteczkach i zgodach marketingowych wkurzają wszystkich, ale ostatnie zmiany w narzędziach Google mogą bardzo wpłynąć na to, jakie dane (np. do remarketingu i reklam) możesz zbierać. Trzeba więc wprowadzić odpowiednie zmiany na stronie. Jak to zrobić bez ponoszenia dodatkowych kosztów? To znajdziesz w artykule. Sporo pracy, ale oszczędzisz (może nie czas, a pieniądze) na gotowych rozwiązaniach.  

**Dlaczego GitHub zdominował rynek repozytoriów online?**  
[https://blog.gitbutler.com/why-github-actually-won/](https://blog.gitbutler.com/why-github-actually-won/)  
**INFO:** Artykuł omawia przyczyny dominacji GitHub jako wiodącej platformy hostingowej dla kodu, zastępując popularne niegdyś np. SourceForge. Autor (współzałożyciel GitHuba) dzieli się swoją perspektywą na temat momentu startu GitHuba i jego dobrego wyczucia co do potrzeb deweloperów. Opisuje również historię rozwoju narzędzi kontroli wersji i wyzwań, przed jakimi stanęli programiści Open Source w przeszłości, zanim jeszcze powstał GitHub.  

**Budowanie własnego Linuxa dla Raspberry Pi z Buildroot**  
[https://linuxdev.pl/buildroot-dla-raspberry-pi-krok-po-kroku/](https://linuxdev.pl/buildroot-dla-raspberry-pi-krok-po-kroku/)  
**INFO:** Poradnik prezentuje krok po kroku proces tworzenia własnej dystrybucji Linuxa na Raspberry Pi przy użyciu Buildroota. Autor opisuje, czym jest Buildroot, jakie są jego wady i zalety, oraz przedstawia szczegółowe instrukcje dotyczące instalacji, konfiguracji i dodawania dodatkowych paczek. To kompleksowy przewodnik dla każdego, kto chce zbudować zoptymalizowany system dla swojego Raspberry Pi.  

**Jak przekonać product managera do skupienia się na obsłudze długu technologicznego?**  
[https://newsletter.eng-leadership.com/p/engineers-guide-to-convincing-your](https://newsletter.eng-leadership.com/p/engineers-guide-to-convincing-your)  
**INFO:** W firmach najwyższy priorytet mają zawsze cele biznesowe, a obsługa długu technologicznego z biznesem wiele wspólnego nie ma. Autor podaje więc sposoby, jak można połączyć te dwie rzeczy razem, aby obsługując dług, realizować przy okazji wymagane cele. Warto przeczytać, jeśli nie jesteś tylko klepaczem kodu, a zależy Ci dodatkowo na tym, aby to, co robisz, było dobrej jakości.  

**Plusy i minusy komunikatora Signal (film, 1h, PL)**  
[https://www.youtube.com/live/Go6LNEs2TMA](https://www.youtube.com/live/Go6LNEs2TMA)  
**INFO:** Nagranie z webinaru prowadzonego przez Kacpra Szurka na temat komunikatora Signal. Dlaczego wielu specjalistów z branży security go rekomenduje i jakie są jego użyteczne funkcje, jak i drobne wpadki, na które warto uważać? Interesująca pogawędka.  

**Ewolucja Tetheringu - od modemów Dial-up do 3G**  
[https://tedium.co/2024/09/08/smartphone-tethering-cellular-modem-history/](https://tedium.co/2024/09/08/smartphone-tethering-cellular-modem-history/)  
**INFO:** Artykuł analizuje historię tetheringu, czyli udostępniania połączenia internetowego z telefonu na komputer, porównując to z dawnymi modemami dial-up. Opisuje pionierskie próby stworzenia modemów komórkowych w latach 80, aż do wprowadzenia standardów 3G, które znacząco ułatwiły dostęp do mobilnego internetu. Artykuł dla lubiących czytać o starych technologiach, które dały początek temu, co znamy dziś.  

**Ewolucja Narzędzi AI w Kodowaniu - 5 poziomów**  
[https://prompt.16x.engineer/blog/ai-coding-l1-l5](https://prompt.16x.engineer/blog/ai-coding-l1-l5)  
**INFO:** Artykuł opisuje pięć poziomów zaawansowania softu używanego do programowania, od podstawowego uzupełniania kodu (L1) po pełne zespoły AI programistów (L5). Znajdziesz tu przykłady narzędzi na każdym etapie, takich jak GitHub Copilot, ChatGPT, Codegen czy Devin. Warto wiedzieć, że AI w programowaniu to nie tylko uzupełnianie kodu czy pisanie gotowych aplikacji, a istnieje całe spektrum rozwiązań z tym związanych.  

**Jak zarządzać wieloma kontami GitHub na jednym urządzeniu**  
[https://ozelot.ovh/blog/how-to-use-multiple-github-accounts-on-one-machine](https://ozelot.ovh/blog/how-to-use-multiple-github-accounts-on-one-machine)  
**INFO:** Sprytna metoda na ładowanie różnych konfguracji klienbta GIT w zależności od projektu, na którym pracujesz. Ta metoda nie wymaga zmiany workflow, który jest przez Ciebie wykorzystywany do codziennej pracy.  

**==LINKI TYLKO DLA PATRONÓW==**

**Od zera do produktu z wykorzystaniem generatywnej sztucznej inteligencji (e-book, 100+ stron)**  
[https://uw7.org/un_3a20e049817ef/](https://uw7.org/un_3a20e049817ef/)  
**INFO:** Darmowy e-book opisujący, jak współcześni deweloperzy tworzą aplikacje wykorzystujące modele generatywnej sztucznej inteligencji. Książka jest przeznaczona dla czytelników na poziomie średniozaawansowanym (rozumiejących, czym są LLM-y i potrafiących z nimi pracować na poziomie kodu), którzy chcą włączyć generatywną AI do procesu tworzenia produktów. Linkuję do strony autora z opisem książki. Aby zacząć czytać, kliknij po prostu link "Read it here".  

**Kursy edukacyjne od Anthropic - tematyka AI**  
[https://uw7.org/un_efe7aefcfa17e/](https://uw7.org/un_efe7aefcfa17e/)  
**INFO:** Obecnie na platformie znajduje się 5 kursów, które mogą podnieść Twoje umiejętności w pracy z LLM-ami, z naciskiem na produkty oferowane przez Anthropic (np. Claude 3.5 Sonnet). Wszystkie lekcje są w formie tekstowej.