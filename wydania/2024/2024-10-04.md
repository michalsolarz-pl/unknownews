Cześć!

Przybywam z kolejnym przeglądem interesujących treści z branży IT. Dziś dobra wiadomość, bo natrafiłem na niewielką ilość materiałów związanych z AI - aby zrównoważyć ten niedobór, wrzucam poniżej coś od siebie ;)

Już za 31 dni rusza szkolenie AI Devs, gdzie trzech trenerów (Adam Gospodarczyk, Mateusz Chrobok i Jakub Mrugalski) wprowadzi Cię w świat integracji systemów IT ze sztuczną inteligencją.

Nie będzie typowego hype, czy generowania kodu przez automaty. Będą za to konkrety, czyli integracja z backendem, bazy wektorowe, bazy grafowe, modele  komercyjne i opensource, integracja z licznymi API itp.

Koniecznie zobacz agendę i pamiętaj, że szkolenie możesz testować bez ryzyka przez 14 dni. Jeśli cokolwiek nie będzie Ci odpowiadać, otrzymujesz zwrot pieniędzy, albo Twój pracodawca go otrzyma jeśli to on jest sponsorem.

↳ Przejdź na stronę szkolenia

 

Zapraszam do lektury.

 

◢ #unknownews ◣

**Zaczynasz dyżury on-call jako DEV? - oto co musisz wiedzieć**  
[https://ntietz.com/blog/what-i-tell-people-new-to-oncall/](https://ntietz.com/blog/what-i-tell-people-new-to-oncall/)  
**INFO:** Artykuł przedstawia doświadczenia i wskazówki autorki dotyczące radzenia sobie z obowiązkami związanymi z pełnieniem dyżurów jako programista. Autorka omawia kluczowe aspekty, takie jak odpowiednia triage problemów zamiast dążenia do zaspokojenia wszystkich samodzielnie, konieczność komunikacji i współpracy z zespołem oraz znaczenie dbania o własne zdrowie podczas niekiedy stresujących sytuacji. Sporo porad użytecznych zwłaszcza dla juniorów i osób, które nie miały styczności z takimi dyżurami.  

**Zainwestowaliśmy 10% czasu w obsługę długu technologicznego - co zyskaliśmy?**  
[https://blog.alexewerlof.com/p/tech-debt-day](https://blog.alexewerlof.com/p/tech-debt-day)  
**INFO:** Artykuł opisuje historię zespołu inżynierów, który z sukcesem poradził sobie z narastającym długiem technologicznym poprzez regularne poświęcanie 10% swojego czasu na jego spłatę. Autor przedstawia konkretne problemy związane z obsługą długu oraz proces, który zespół wdrożył, aby zminimalizować jego negatywny wpływ na rozwój tworzonego oprogramowania. Jakiś czas temu wrzucałem artykuł zachęcający do oddawania części czasu na obsługę takiego długu. Tutaj ktoś wprowadził to w życie i opisał efekty.  

**Jak dostarczać złe wieści, gdy to nie twoja wina**  
[https://newsletter.weskao.com/p/delivering-bad-news-thats-not-your-fault](https://newsletter.weskao.com/p/delivering-bad-news-thats-not-your-fault)  
**INFO:** Niekiedy, pracując nad projektem, musisz przekazać - czy to szefowi, czy zespołowi - naprawdę złą wiadomość. Jak to zrealizować efektywnie, nie zostając od razu połączonym z przekazywaną sytuacją? Artykuł omawia taktyki przekazywania takich złych wiadomości, zakładając, że nie są one Twoją winą i masz na nie niewielki wpływ. Autor podkreśla rolę starannego doboru słów, zminimalizowania dramatyzmu i unikania przyjmowania na siebie winy, aby niepotrzebnie nie wzbudzać negatywnych reakcji odbiorców. Odrobinę psychologiczny tekst, ale wierzę, że może on być użyteczny w środowisku pracy.  

**Dogłębne omówienie struktury plików docker compose**  
[https://alexmercedtech.medium.com/a-deep-dive-into-docker-compose-a266a433f535](https://alexmercedtech.medium.com/a-deep-dive-into-docker-compose-a266a433f535)  
**INFO:** W plikach docker-compose możesz zdefiniować praktycznie wszystko to, co da się uruchomić na Dockerze - od kontenerów, przez wolumeny z danymi, sieci i zależności między aplikacjami. Jest tego naprawdę sporo, więc jak to zrozumieć? Ten dość rozbudowany poradnik pokazuje, jak przenieść parametry startowe używane przy odpalaniu zdokeryzowanej aplikacji do pliku docker-compose.yaml. Poradnik zwraca również uwagę na definiowanie zmiennych środowiskowych, przedstawiając kilka metod ich deklaracji, co ma na celu ułatwienie konfiguracji usług.  

**Krytyczne luki w bezpieczeństwie aplikacji randkowej - analiza**  
[https://fortbridge.co.uk/research/feeld-dating-app-nudes-data-publicly-available/](https://fortbridge.co.uk/research/feeld-dating-app-nudes-data-publicly-available/)  
**INFO:** Artykuł ujawnia poważne luki w bezpieczeństwie aplikacji randkowej Feeld (to coś jak Tinder, ale znacznie rozbudowane pod względem możliwości), które umożliwiały nieuprawnionym osobom dostęp do wrażliwych danych użytkowników, takich jak profile, wiadomości oraz przesyłane zdjęcia i filmy. Artykuł prezentuje dokładny przegląd wspomnianych luk oraz krok po kroku wyjaśnia, w jaki sposób atakujący mogli wykorzystać te podatności.  

**Klucze YubiKey da się złamać, ale czy jest się czego bać? (film, 18m)**  
[https://www.youtube.com/watch?v=8oTT60onWCI](https://www.youtube.com/watch?v=8oTT60onWCI)  
**INFO:** Od kilku tygodni świat obiega informacja, że jedne z najpopularniejszych kluczy sprzętowych na świecie (te od YubiCo) da się sklonować, więc nie są już takie bezpieczne, jak mówiono. Niby jest to prawda, ale czy naprawdę jest się czym przejmować? Mateusz Chrobok w skrajnie prosty sposób wyjaśnia, o co chodzi w całej aferze.  

**Szukanie pracy z relokacją - rozbudowany poradnik**  
[https://github.com/AndrewStetsenko/tech-jobs-with-relocation](https://github.com/AndrewStetsenko/tech-jobs-with-relocation)  
**INFO:** Szukasz pracy za granicą, ale nie chcesz pracować zdalnie. Chcesz po prostu przeprowadzić się i mieszkać w innym kraju. Jak się do tego zabrać, jak przygotować, od czego zacząć i gdzie szukać tej pracy? Podążaj za linkami zebranymi w tym repozytorium, a znajdziesz odpowiedzi na te i wiele więcej pytań.  

**Rozszerzenie funkcjonalności Action Button w iPhone 15/16**  
[https://blog.tomaszdunia.pl/super-action-button-iphone-shortcut/](https://blog.tomaszdunia.pl/super-action-button-iphone-shortcut/)  
**INFO:** W iPhone&rsquo;ach, poczynając od serii 15, Apple zmieniło słynny przełącznik trybu cichego na przycisk, który został nazwany "Action Button". Jego podstawowa funkcjonalność jest mocno ograniczona, ale trochę kombinowania i znajomości aplikacji Shortcuts wystarczy, aby znacznie rozszerzyć możliwości tego przycisku.  

**Programiści vs AI - jak to w końcu będzie?**  
[https://christianheilmann.com/2024/09/12/a-billion-new-developers-thanks-to-ai/](https://christianheilmann.com/2024/09/12/a-billion-new-developers-thanks-to-ai/)  
**INFO:** GitHub stwierdził, że w krótkim czasie pojawi nam się około miliarda nowych developerów. Amazon forsuje wizję, że niebawem nikt nie będzie developerem. Te dwie skrajne i zarazem sprzeczne wizje nie mogą się jednocześnie spełnić. Autor dzieli się swoimi przemyśleniami na temat ewolucji rynku developerów - w którym kierunku to zmierza, czego można się spodziewać i jak bardzo różne będzie to, co nas czeka, od tego, co znamy obecnie.  

**Jak zostać product engineerem i co to za stanowisko?**  
[https://refactoring.fm/p/how-to-become-a-product-engineer](https://refactoring.fm/p/how-to-become-a-product-engineer)  
**INFO:** Product engineerzy są pomostem między tradycyjnymi developerami a project managerami. Są odpowiedzialni za pełne cykle życia funkcji w aplikacji - od analizy potrzeb, przez wdrożenie, aż po ich uruchomienie w projekcie. Autor szczegółowo opisuje praktyczne aspekty tej roli, w tym odpowiedzialności, stosowany workflow oraz wyzwania stojące przed osobami chcącymi stać się product engineerami.  

**Okładki książek od O'Reilly - o co chodzi z tymi zwierzątkami?!**  
[https://www.oreilly.com/content/a-short-history-of-the-oreilly-animals/](https://www.oreilly.com/content/a-short-history-of-the-oreilly-animals/)  
**INFO:** Artykuł opowiada o początkach charakterystycznych okładek książek z serii "Animal Books" wydawnictwa O'Reilly. Co spowodowało, że topowe książki technologiczne zaczęły nagle być przyozdabiane rycinami zwierząt z XIX wieku? Krótkie wyjaśnienie genezy tego zjawiska.  

**Analiza działania botów w serwisie ProductHunt**  
[https://wakatime.com/blog/67-bots-so-many-bots](https://wakatime.com/blog/67-bots-so-many-bots)  
**INFO:** ProductHunt to platforma, na której debiutuje ogromna ilość nowych projektów i startupów. Problem polega na tym, że ponoć (wg założeń autora tekstu) ponad 60% jego użytkowników to automaty, które obecnie napędzane są przez AI. Autor za pomocą prostych eksperymentów wykazuje, że komentarze i oddane na projekty głosy są generowane przez boty. Złożoność wykrywania botów przy użyciu publicznych danych utrudnia eliminację fałszywych kont, ale istnieje możliwość, że bardziej zaawansowane techniki mogą skuteczniej je identyfikować. Czy jednak przy tak ogromnym zalewie spamkont jest sens się promować na tej platformie?  

**ActivityWatch - darmowe śledzenie czasu pracy przy komputerze**  
[https://activitywatch.net/](https://activitywatch.net/)  
**INFO:** To aplikacja open-source w stylu Toggl czy RescueTime, ale w pełni self-hosted. Więc jeśli potrzebujesz zliczać swój czas pracy, czy to dla własnej informacji, czy w celu rozliczania się z pracodawcą lub klientem, to jest to coś dla Ciebie. To rozwiązanie potrafi także (za pomocą wtyczki) śledzić i kategoryzować odwiedzane strony internetowe. Aplikacja kładzie duży nacisk na prywatność użytkowników, przechowując dane lokalnie, i jest dostępna na Windows, macOS, Linux i Android.  

**Strategie tworzenia backupów SQLite w środowisku produkcyjnym**  
[https://oldmoe.blog/2024/04/30/backup-strategies-for-sqlite-in-production/](https://oldmoe.blog/2024/04/30/backup-strategies-for-sqlite-in-production/)  
**INFO:** Tyle się ostatnio mówi o bazach SQLite i ich produkcyjnym zastosowaniu, ale jakoś niewiele firm dzieli się tym, jak te bazy backupuje. Artykuł omawia różne koncepcje backupowania i przedstawia rozwiązania takie jak Litestream czy SQLite backup tool do zapewnienia ciągłości działania aplikacji podczas backupu i do minimalizowania strat danych. Porusza również kwestie związane z systemami plików, takimi jak ZFS czy Btrfs, które mogą wpływać na efektywność tworzenia kopii zapasowych. Jeśli planujesz wdrożyć SQLite do swojej aplikacji, to jest to lektura obowiązkowa.  

**Prowadzenie prelekcji na konferencjach - poradnik dla ludzi z IT**  
[https://sfhbook.netlify.app/](https://sfhbook.netlify.app/)  
**INFO:** Przygotowujesz prelekcję na konferencję, a może masz po prostu wystąpić przed ludźmi z firmy? Nie ma znaczenia, bo i tak będziesz walczyć o to, aby utrzymać uwagę słuchaczy. Autor poradnika dzieli się swoimi sposobami na wciągnięcie słuchaczy w prezentację, dobre przygotowanie się do niej i dorzuca kilka porad, które mogą być dla Ciebie super cenne, zwłaszcza gdy występujesz na scenie po raz pierwszy. Już kilka lat temu wrzucałem ten poradnik, ale postanowiłem dać go ponownie, bo być może Ci się przyda.  

**Alternatywy dla scrum w nowoczesnym rozwoju oprogramowania**  
[https://rethinkingsoftware.substack.com/p/the-many-alternatives-to-scrum](https://rethinkingsoftware.substack.com/p/the-many-alternatives-to-scrum)  
**INFO:** Nie lubisz Scruma? Na nim świat się nie kończy. Artykuł prezentuje różnorodne alternatywy, które są stosowane przez innowacyjne firmy technologiczne. Zobacz, jak ogarniają to firmy takie jak Valve, Spotify czy Basecamp.  

**Przystępne wprowadzenie do wzorców projektowych**  
[https://github.com/kamranahmedse/design-patterns-for-humans](https://github.com/kamranahmedse/design-patterns-for-humans)  
**INFO:** Autor przedstawia uproszczone wyjaśnienie wzorców projektowych, które są rozwiązaniami powtarzających się problemów w inżynierii oprogramowania. Jeśli nie za bardzo wiesz, czym są wzorce fabryki, proxy, fasady, singletonu czy mediatora, to warto rzucić okiem, ponieważ zostało to wyjaśnione na dość prostych i łatwych w zrozumieniu przykładach. Jest to wiedza użyteczna nie tylko w pracy, ale przede wszystkim podczas rekrutacji.  

**Podejście "Local-first" - tworzenie aplikacji do planowania podróży**  
[https://jakelazaroff.com/words/a-local-first-case-study/](https://jakelazaroff.com/words/a-local-first-case-study/)  
**INFO:** Ciekawe studium przypadku stworzenia aplikacji Waypoint, czyli aplikacji do planowania podróży. W artykule omówione zostały kluczowe idee stojące za aplikacją, proces jej budowy oraz zdobyte doświadczenia, takie jak znaczenie szybkiego dodawania danych czy obsługa nieustrukturyzowanych danych. Aplikacja stawia na lokalne przechowywanie danych, co eliminuje potrzebę stosowania serwerów centralnych, a jednocześnie pozwala na synchronizację oraz współpracę w czasie rzeczywistym.  

**Granie w Dooma z użyciem telefonu z obrotową tarczą**  
[https://tamulaitis.lt/project/dialrhea/](https://tamulaitis.lt/project/dialrhea/)  
**INFO:** Wrzucam to jako treść typowo rozrywkową. Ktoś zbudował na bazie tradycyjnego telefonu i Arduino urządzenie do grania w Dooma (i nie tylko). Cel projektu, jego nazwa i logo zdecydowanie nie są poważne, ale realizacja wygląda spoko. Rozwiązanie powstało podczas pewnego hackathonu o pięknej nazwie (znajdziesz ją w artykule).  

**WordPress banuje WP Engine - początek wojny?**  
[https://techcrunch.com/2024/09/25/wordpress-org-bans-wp-engine-blocks-it-from-accessing-its-resources/](https://techcrunch.com/2024/09/25/wordpress-org-bans-wp-engine-blocks-it-from-accessing-its-resources/)  
**INFO:** WordPress, a konkretniej firma Automattic, która za nim stoi, postanowiła odciąć się od hostingu WP Engine (dedykowana platforma pod WordPressy), nazywając ich "rakiem na rynku WP". Czym zawinili? Mocno przerabiali WP pod swoje potrzeby, niewłaściwie posługiwali się znakami towarowymi i usuwali z panelu aplikacji np. komunikaty od deweloperów. Na czym polega ban i jak to się odbije na użytkownikach, to znajdziesz w artykule. WP Engine obsługuje kilka milionów klientów, więc konflikt może mieć poważne skutki.  

**Dzieci vs Internet - rozmowa o zagrożeniach (film, 42m)**  
[https://youtu.be/aUTlpqAIZ-s?si=r2nv1955n3nZpmVF](https://youtu.be/aUTlpqAIZ-s?si=r2nv1955n3nZpmVF)  
**INFO:** Odcinek podcastu HRejterzy, w którym JSON rozmawia z Olą Rodzewicz (pedagog, ekspertka ds. edukacji) o dwóch żywiołach, które się spotkały, a być może nigdy nie powinny. Mowa o internecie i dzieciach/młodzieży. Rozmowa porusza problem udostępniania wizerunku dzieci w sieci, zagrożeń w cyberprzestrzeni, fatalnych skutkach braku higieny cyfrowej itp. Ważny temat.  

**Nietypowe zastosowania dockera - 18 pomysłów (film, 26m)**  
[https://www.youtube.com/watch?v=RUqGlWr5LBA](https://www.youtube.com/watch?v=RUqGlWr5LBA)  
**INFO:** NetworkChuck pokazuje, w jaki sposób wykorzystuje kontenery Dockera w swojej codziennej pracy i dzieli się inspiracjami na użycie tego rozwiązania w kilku innych scenariuszach. Dość długi, ale i ciekawy film.  

**Problematyczne namnażanie się licencji open source**  
[https://csvbase.com/blog/14](https://csvbase.com/blog/14)  
**INFO:** Artykuł analizuje rosnący problem mnożenia się licencji open source, wskazując na istnienie aż 665 różnych licencji skatalogowanych przez standard SPDX, z których wiele jest zupełnie zbędnych i niezgodnych z definicjami open source. W artykule znajdziesz kilka przykładów dziwnych licencji i tego, w jaki sposób mogą one ograniczać rozwój wolnego oprogramowania. Tylko która z tych 665 licencji jest najlepsza? A może trzeba po prostu stworzyć kolejną? ;)  

**Odpowiedzialne tworzenie stron WWW - rozbudowany esej**  
[https://gwd.comandeer.pl/](https://gwd.comandeer.pl/)  
**INFO:** Ten projekt miał niegdyś być książką na temat tworzenia dobrych stron internetowych. Wyszedł z tego rozbudowany i podzielony na podstrony esej, a przynajmniej tak nazywa to autor. Na czym polega to tworzenie "dobrych stron"? To podejście, które ma na celu zwiększenie użyteczności, szybkości ładowania i dostępności stron internetowych z jednoczesnym dbaniem o etykę oraz postawieniem na minimalizm. To nie jest poradnik praktyczny, opowiadający o metodach implementacji, a bardziej zbiór przemyśleń na wspomniane tematy.  

**Optymalizacja fontów na stronach WWW**  
[https://www.debugbear.com/blog/website-font-performance](https://www.debugbear.com/blog/website-font-performance)  
**INFO:** Poradnik omawia techniki optymalizacji wydajności fontów, które pozwalają na szybsze ich ładowanie i płynniejsze renderowanie na stronach internetowych. Dobry tekst dla frontendowców.  

**Cloudflare wprowadza ulepszenia w swojej platformie AI**  
[https://blog.cloudflare.com/workers-ai-bigger-better-faster/](https://blog.cloudflare.com/workers-ai-bigger-better-faster/)  
**INFO:** Cloudflare znacznie rozbudowuje swoje możliwości, wprowadzając bardziej wydajne GPU, rozszerzony katalog obsługiwanych modeli językowych oraz uproszczony i tańszy model cenowy. Ponadto AI Gateway oferuje lepszą kontrolę i optymalizację aplikacji AI. Rozbudowano także Vectorize, czyli chmurową bazę wektorową, która teraz jest szybsza i tańsza. Jeśli pierwszy raz słyszysz o tym, że CF oferuje te wszystkie bajery związane z AI, to koniecznie zainteresuj się tematem, bo oferowane przez nich ceny są naprawdę atrakcyjne w stosunku do konkurencji.  

**Problemy z routerami UPC i Play - przechwytywanie ruchu DNS przez operatora**  
[https://niebezpiecznik.pl/post/klienci-upc-i-play-skarza-sie-na-problemy-z-routerami-i-przechwytywanie-ruchu-dns/](https://niebezpiecznik.pl/post/klienci-upc-i-play-skarza-sie-na-problemy-z-routerami-i-przechwytywanie-ruchu-dns/)  
**INFO:** Artykuł opisuje problemy, z którymi borykają się klienci UPC/Play, które związane są z wymuszaniem sufiksów DNS przez ich sprzęt sieciowy. O co chodzi, co zepsuła aktualizacja i co teraz planują dostawcy? O tym w artykule.  

**Math4devs - implementacja operacji matematycznych w JS**  
[https://math4devs.com/](https://math4devs.com/)  
**INFO:** Widzisz skomplikowany wzór matematyczny i musisz przepisać go na JavaScript, ale jak to zrobić? O ile proste operacje matematyczne nie stanowią problemu, o tyle np. operacje na macierzach lub zbiorach mogą być problematyczne. To mała ściąga, która może Ci pomóc.  

**==LINKI TYLKO DLA PATRONÓW==**

**Zgarnij darmowe certyfikaty od Google, Microsoft, Harvardu i innych**  
[https://uw7.org/un_c16a007f15687/](https://uw7.org/un_c16a007f15687/)  
**INFO:** Jesteś początkującym pracownikiem z branży IT i chcesz uatrakcyjnić swoje CV czy profil na LinkedIn? Być może porcja certyfikatów od znanych firm i instytucji Ci w tym pomoże. Ta strona gromadzi wszelkie łatwe do zdobycia i, co najważniejsze, darmowe certyfikaty potwierdzające umiejętności techniczne.  

**Wszystko co początkujący musi wiedzieć o Linuksie - poradnik**  
[https://uw7.org/un_f72606361af65/](https://uw7.org/un_f72606361af65/)  
**INFO:** To skrajnie rozbudowany artykuł, który w zasadzie mógłby być małym ebookiem (82 strony), w którym znajdziesz omówienie podstawowych koncepcji linuksowych, obsługę systemu, podstawowe komendy, pracę z logami, uruchomienie WSL/WSL2 na Windows i wiele więcej. Dobry starter dla juniorów potrzebujących w krótkim czasie dokształcić się z pracy w terminalu.