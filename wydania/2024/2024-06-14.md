Cześć!

Copiątkowy przegląd tygodnia z branży IT właśnie trafił w Twoje ręce - tak, też się cieszę ;)

Czy wiesz, że Patroni tego newslettera mają dostęp do kilku nagrań z moich występów na konferencjach, do zniżek na niektóre moje kursy, a nawet otrzymują niektóre kursy za darmo? Do tegojako wisienka na torcie dochodzi dostęp do wszystkich linków z sekcji dla patronów.

➤ Dołącz do grona Patronów.

 

Zapraszam do lektury dzisiejszego wydania.

 

◢ #unknownews ◣

**Luma Dream Machine - narzędzie do ożywiania zdjęć (i memów...)**  
[https://lumalabs.ai/dream-machine](https://lumalabs.ai/dream-machine)  
**INFO:** Dwa dni temu miało premierę narzędzie zwane Lumą. Jest to kolejne rozwiązanie z kategorii generatywnego AI, ale tym razem służy ono do ożywiania zdjęć za pomocą promptu sterującego. W praktyce możesz wrzucić do narzędzia dowolnego mema i poprosić, aby osoby na nim znajdujące się zaczęły na przykład tańczyć. Dziś od rana internet zalewany jest tworami z Dream Machine. Też możesz się tym pobawić. Za darmo możesz wygenerować 30 animacji miesięcznie. Efekty są różnej jakości, w zależności od tego, jakie zdjęcie wrzucisz i jak dobrze tworzysz zapytania do AI. Na moje osiem prób jestem zachwycony tylko jednym wynikiem. Pozostałe były "takie sobie" i z wieloma błędami, ale i tak wygląda to imponująco.  

**Wrażliwe dane medyczne milionów Polaków na wyciągnięcie ręki**  
[https://opensecurity.pl/wrazliwe-dane-medyczne-milionow-polakow-na-wyciagniecie-reki/](https://opensecurity.pl/wrazliwe-dane-medyczne-milionow-polakow-na-wyciagniecie-reki/)  
**INFO:** Autor artykułu odkrył poważne podatności w aplikacjach używanych w systemach służby zdrowia, które umożliwiały dostęp do wrażliwych danych medycznych Polaków. Artykuł zawiera szczegółową analizę, jak doszło do takiego wycieku, jakie informacje były narażone na nieautoryzowany dostęp i jakie metody mogły zostać wykorzystane do wykrycia tych luk bezpieczeństwa. To ważna lektura dla każdego, kto interesuje się cyberbezpieczeństwem i ochroną danych osobowych. Dobry tekst.  

**Poziom cyfryzacji krajów europejskich - jak to wygląda w 2024 roku?**  
[https://ec.europa.eu/eurostat/web/interactive-publications/digitalisation-2024](https://ec.europa.eu/eurostat/web/interactive-publications/digitalisation-2024)  
**INFO:** Garść interesujących statystyk na temat wykorzystania technologii IT przez obywateli i przedsiębiorstwa z krajów europejskich. Jaki procent obywateli ma podstawowe umiejętności cyfrowe? Jak wiele firm, na przykład w Polsce, jest z sektoru high-tech, a ile z nich to skrajny low-tech? Jedną z rzeczy, która mnie martwi, jest fakt, że w wielu kategoriach Polska jest po prostu gdzieś pośrodku skali, ale przy adopcji technologii AI jesteśmy na końcu Europy.  

**VMware Fusion Pro teraz dostępny za darmo do użytku osobistego**  
[https://blogs.vmware.com/teamfusion/2024/05/fusion-pro-now-available-free-for-personal-use.html](https://blogs.vmware.com/teamfusion/2024/05/fusion-pro-now-available-free-for-personal-use.html)  
**INFO:** VMware ogłasza ważne zmiany dla swoich produktów Fusion i Workstation, które teraz będą dostępne bez opłat do użytku osobistego. W tym artykule dowiesz się o nowym modelu licencjonowania dla użytkowników komercyjnych oraz o tym, jakie korzyści niesie za sobą ta aktualizacja. Krótko mówiąc, jeśli potrzebujesz jakiegoś oprogramowania do wirtualizacji (np. na MacBooka, gdzie takich programów wiele nie ma), to jest to bardzo sensowna opcja.  

**Jak dodać odpowiednią ilość kontekstu w każdej sytuacji?**  
[https://newsletter.weskao.com/p/how-i-give-the-right-amount-of-context](https://newsletter.weskao.com/p/how-i-give-the-right-amount-of-context)  
**INFO:** Nadmiar lub brak kontekstu może skomplikować komunikację w zespole. Autor przedstawia praktyczne wskazówki, jak skutecznie przekazywać istotne informacje, unikając niepotrzebnych szczegółów. Z artykułu dowiesz się, jakie pytania zadać sobie przed przekazaniem informacji, aby zaoszczędzić czas i zbędne tłumaczenia. To garść dobrych rad umożliwiających poprawę komunikacji, nie tylko w pracy, ale i w życiu prywatnym.  

**Jak manipulować wyborami? - o dezinformacji słów kilka (film, 28m)**  
[https://youtu.be/dnDIhMd2-Nk?si=g-nug2Tb5BB9NNJ2](https://youtu.be/dnDIhMd2-Nk?si=g-nug2Tb5BB9NNJ2)  
**INFO:** Kampanie dezinformacyjne są na szeroką skalę wykorzystywane w Internecie do sterowania opinią publiczną. Jak przeprowadzane są takie akcje i jakie znane operacje tego typu mieliśmy okazję obserwować w ostatnim czasie? Czym była Operacja Doppelganger? To dobry, warty zobaczenia film.  

**Czy Jest Eldorado? - agregator ogłoszeń o pracę dla branży IT**  
[https://czyjesteldorado.pl/](https://czyjesteldorado.pl/)  
**INFO:** To amatorski serwis, który scrapuje ogłoszenia z dużych portali i wrzuca je do jednej, wspólnej bazy, z możliwością łatwego przeglądania. Jest skrajnie prosty, ale to również jest jego zaletą. Możesz nie tylko znaleźć tam ofertę dla siebie, ale też porozglądać się, jak kształtują się widełki płacowe na różnych stanowiskach.  

**Nowa metoda ataku phishingowego na Facebooku**  
[https://typefully.com/uwteam/d92Njmg](https://typefully.com/uwteam/d92Njmg)  
**INFO:** Wszyscy właściciele fanpage'ów i biznesów na Facebooku znają już niemal codzienne wiadomości z Messengera, informujące o blokadzie strony, złamaniu regulaminu itp. Ignorujemy je, wrzucamy do kosza, ale właśnie pojawiła się "nowa jakość ataków", które są trudniejsze do zaklasyfikowania jako atak, ponieważ są wysyłane przez Facebooka (i nie jest to spoofing!) i trafiają wprost na maila ofiary.  

**Dlaczego odkładamy wszystko na ostatnią chwilę? - zrozumienie prokrastynacji**  
[https://solvingprocrastination.com/student-syndrome/](https://solvingprocrastination.com/student-syndrome/)  
**INFO:** "Syndrom studenta" to zjawisko, w którym wszystko odkłada się na ostatnią chwilę i nawet jeśli na projekt przeznaczono Ci 2 miesiące, to najbardziej intensywna praca nastąpi w ostatnie kilka dni. Artykuł stara się wyjaśnić, dlaczego ludzie zwlekają z działaniem do ostatniego momentu przed terminem. Przeczytasz o przyczynach tego zachowania i znajdziesz praktyczne wskazówki, jak sobie z nim radzić.  

**Jak zlokalizować osobę w sytuacji zagrożenia?**  
[https://hrejterzy.com/lokalizuj-dziecko/](https://hrejterzy.com/lokalizuj-dziecko/)  
**INFO:** Nowoczesne smartfony, niezależnie od tego, czy korzystają z Androida, czy z iOS, potrafią w łatwy sposób udostępnić swoją lokalizację zaufanym osobom. Przeczytaj, dlaczego i komu (na przykład swoim dzieciom) warto aktywować takie rozwiązanie. Z artykułu dowiesz się także, jak to zrobić. Od lat korzystamy w mojej rodzinie z tego rozwiązania - to bardzo przydatna sprawa.  

**Ban na smartfona uczyni dzieci lepszymi ludźmi?**  
[https://www.theguardian.com/technology/article/2024/jun/13/kids-no-iphone-screen-time](https://www.theguardian.com/technology/article/2024/jun/13/kids-no-iphone-screen-time)  
**INFO:** Interesujący przypadek walki z uzależnieniem od smartfona i mediów społecznościowych u 11-letniej dziewczynki. Jak na psychikę dziecka wpływa stałe używanie tego typu rozwiązań, jakie efekty i na jak długo daje cyfrowy detox itp. Dobra lektura zwłaszcza dla rodziców dzieci w wieku szkolnym, które przesiadują godzinami przed smartfonem.  

**Produktywność - top 10 gorących aplikacji, maj 2024**  
[https://blog.curiosity.ai/10-hottest-new-productivity-apps-may-2024-4ced554c337c](https://blog.curiosity.ai/10-hottest-new-productivity-apps-may-2024-4ced554c337c)  
**INFO:** Przegląd najlepiej ocenianych aplikacji podnoszących produktywność (w różnych aspektach pracy). Toplista budowana jest na podstawie głosów oddanych w portalu Product Hunt. Jest szansa, że znajdziesz coś dla siebie. Niektóre z aplikacji mają także wersje darmowe.  

**Ekonomia twórców 2024 - raport od IMKER-a (PDF, 50 stron)**  
[https://imker.pl/raporty/wp-content/uploads/2024/05/raport-2024_public.pdf](https://imker.pl/raporty/wp-content/uploads/2024/05/raport-2024_public.pdf)  
**INFO:** Na czym zarabiają polscy twórcy online? Czy ich dzieła to w większości hobby, czy może już pełnoetatowa praca? Ile godzin miesięcznie pracują? Mamy sporo ciekawostek na temat tej branży.  

**Dług technologiczny - krótki przewodnik po temacie**  
[https://weekendprogrammer.substack.com/p/technical-debt-101-a-short-quick?r=nnwqe](https://weekendprogrammer.substack.com/p/technical-debt-101-a-short-quick?r=nnwqe)  
**INFO:** Czym dokładnie jest dług technologiczny? Dlaczego nawet doświadczeni programiści czasami piszą kod, który generuje takie zadłużenie? Artykuł wyjaśnia wszystko, co programista powinien wiedzieć na temat tego zjawiska. Poznaj analogię między długiem finansowym a technologicznym oraz praktyczne wskazówki, jak zarządzać tym drugim, aby utrzymać kod w dobrej formie i projekt na właściwym torze.  

**Wyścig do samoświadomego AI - apokalipsa, czy utopia?**  
[https://situational-awareness.ai/](https://situational-awareness.ai/)  
**INFO:** Autor przedstawia nam fascynujący obraz nadchodzącej dekady, w której wyścig o stworzenie sztucznej superinteligencji nabiera tempa. Analizuje przyszłość AGI, od szacowania skali postępu technologicznego, po wyzwania związane z bezpieczeństwem i wpływem na globalną równowagę sił. Artykuł ten to przewodnik po nadchodzących zmianach, które mogą zrewolucjonizować świat, jak go znamy. Interesujące i dość wyważone przewidywania, bez przesadnego straszenia czy nakręcania emocji, są warte przemyślenia.  

**Nie twórz mikroserwisów - wybierz moduły**  
[https://yekta.dev/posts/dont-microservice-do-module/](https://yekta.dev/posts/dont-microservice-do-module/)  
**INFO:** Czy mikroserwisy to naprawdę złoty środek na wszystkie bolączki systemów informatycznych? Ten artykuł wyjaśnia, dlaczego powinniśmy zminimalizować ich użycie na rzecz dobrze zbudowanych systemów modułowych. Dokładnie analizuje zalety i wady obu podejść.  

**Dlaczego Twoje API nie powinno przekierowywać HTTP na HTTPS**  
[https://jviide.iki.fi/http-redirects](https://jviide.iki.fi/http-redirects)  
**INFO:** Co jeśli użytkownik twojego API, np. przez drobną literówkę, będzie wysyłać wszystkie zapytania do nieszyfrowanej wersji serwisu? Przekierujesz go na wersję szyfrowaną, a biblioteki programistyczne, które obsługują przekierowania, prześlą zapytania ponownie i po sprawie? Prawdą jest, że taki redirect będzie działał, a programista będzie szczęśliwy, ale ten artykuł wyjaśni ci, dlaczego jest to bardzo złe rozwiązanie.  

**Prawo ostrzegania o zagrożeniach związanych ze sztuczną inteligencją**  
[https://righttowarn.ai/](https://righttowarn.ai/)  
**INFO:** Byli i obecni pracownicy wiodących firm z branży AI dzielą się swoimi obawami dotyczącymi ryzyka, jakie niesie zaawansowana sztuczna inteligencja. Stworzyli więc list otwarty, w którym wzywają do wprowadzenia zasad umożliwiających otwarte wyrażanie krytyki i zgłaszanie obaw związanych z AI oraz ochronę pracowników, którzy dzielą się informacjami o potencjalnych zagrożeniach. Warto zapoznać się z treścią tego listu, ponieważ argumenty tam przedstawione mogą mieć duże znaczenie dla społeczeństwa, a liczne zapisy NDA nie pozwalają pracownikom mówić o wspomnianych zagrożeniach.  

**Dataset Search - wyszukiwarka zbiorów danych**  
[https://datasetsearch.research.google.com/](https://datasetsearch.research.google.com/)  
**INFO:** To narzędzie, przygotowane przez Google, jest przeznaczone dla badaczy, ale może również Tobie się przydać. Zastanawiasz się, gdzie znaleźć informacje na temat zarobków Polaków? Albo gdzie jakie prace naukowe odwołują się do portalu XYZ? Ta wyszukiwarka źródeł może pomóc Ci namierzyć odpowiednie dane, zdatne do późniejszego obrobienia.  

**AI pozbawia dziennikarzy pracy - ale zupełnie nie tak, jak myślisz**  
[https://gizmodo.com/ai-detectors-inaccurate-freelance-writers-fired-1851529820](https://gizmodo.com/ai-detectors-inaccurate-freelance-writers-fired-1851529820)  
**INFO:** Obecnie wiele tekstów jest tworzonych lub współtworzonych przez sztuczną inteligencję, a konkretniej mówiąc, modele LLM. Aby uniknąć plagiatów i wynagradzania ludzi za pracę, której nie wykonali, powstały systemy wykrywające, które teksty napisał człowiek, a które algorytm. Tak to pięknie przynajmniej powinno działać według twórców tych rozwiązań. Artykuł przedstawia jednak prawdziwą mroczną stronę tej technologii anty-AI i jej liczne niedoskonałości.  

**Czy to koniec ery "Big Data"?**  
[https://motherduck.com/blog/big-data-is-dead/](https://motherduck.com/blog/big-data-is-dead/)  
**INFO:** Były inżynier Google BigQuery i autor dwóch książek na ten temat, dzieli się swoimi spostrzeżeniami na temat przeszacowania roli ogromnych zbiorów danych. Firmy mają wrażenie, że posiadają ogrom danych, które trudno okiełznać, a tymczasem większość z nich nie przekracza rozmiaru 1TB. To nie rozmiar danych jest problemem z ich przeszukiwaniem, lecz metody prace z tymi danymi i ich organizacja. Artykuł rzuca nowe światło na rzeczywiste potrzeby przedsiębiorstw i pokazuje, dlaczego czasem mniej danych oznacza więcej.  

**Rootless Docker w środowisku wieloużytkownikowym - jak to zrobić?**  
[https://cmtops.dev/posts/rootless-docker-in-multiuser-environment/](https://cmtops.dev/posts/rootless-docker-in-multiuser-environment/)  
**INFO:** Autor opisuje sytuację, w której chciałby sprawić, aby jego zespół korzystał z rootless Dockera zawsze, gdy tylko jest to możliwe, a przełączał się na "typowego Dockera" jedynie w celu uruchamiania kontenerów uprzywilejowanych. Tylko jak to zrobić, bez uprzykrzania życia całemu zespołowi programistów? Wymaga to sporo kombinowania, ale na końcu tekstu znajdziesz gotowego playbooka z Ansible, który zrobi wszystko, co trzeba za Ciebie.  

**Powszechne błędy początkujących programistów (i jak ich unikać)**  
[https://favtutor.com/articles/junior-developer-initial-mistakes/](https://favtutor.com/articles/junior-developer-initial-mistakes/)  
**INFO:** Bycie programistą to nie tylko klepanie kodu. Jeśli jesteś juniorem i pracujesz w korporacji, ten artykuł podpowie ci, które umiejętności poza samym programowaniem warto rozwijać, jak komunikować się ze szefem i zespołem, oraz jakie podejście do pracy warto u siebie wypracować.  

**Czy używać JWT do uwierzytelniania?**  
[https://blog.ploetzli.ch/2024/should-i-use-jwt-for-authentication/](https://blog.ploetzli.ch/2024/should-i-use-jwt-for-authentication/)  
**INFO:** Tokeny JWT są fajne, ale czy powinniśmy ich używać do uwierzytelniania użytkowników? Ten artykuł to pragmatyczna analiza, dlaczego JWT może nie być najlepszym wyborem dla twojego projektu, zwłaszcza jeśli nie działasz na skalę Google czy Facebooka. Znajdziesz tu zarówno techniczne wyjaśnienia, jak i praktyczne porady dotyczące zarządzania sesjami i uwierzytelnianiem. Artykuł zawiera kilka wartych przemyślenia argumentów.  

**Dlaczego sprytny kod może być najgorszym, jaki możesz napisać?**  
[https://read.engineerscodex.com/p/clever-code-is-probably-the-worst](https://read.engineerscodex.com/p/clever-code-is-probably-the-worst)  
**INFO:** Czy wiesz, że skomplikowany kod, nazywany "code golfing", jest daleki od tego, co profesjonaliści uważają za dobry kod? Ten artykuł wyjaśnia, dlaczego przejrzystość i czytelność są kluczowe w inżynierii oprogramowania, a także, jak podejście do pisania prostego kodu może wpłynąć na twoją karierę. Przeczytaj, aby zrozumieć, dlaczego prostota w kodzie jest lepsza od sztucznego przekombinowania.  

**Jak wykorzystać 'metryki inżynierskie' w praktyce**  
[https://hybridhacker.email/p/how-to-use-engineering-metrics](https://hybridhacker.email/p/how-to-use-engineering-metrics)  
**INFO:** Istnieje wiele wskaźników do mierzenia wydajności programistów i postępów w projektach technologicznych. Można oczywiście mierzyć wszystko, co tylko się da, ale to nie jest dobry pomysł. Na czym więc skupić się, jak to mierzyć, co robić z wynikami i do czego to wszystko ma służyć? To dobra lektura, zwłaszcza jeśli zarządzasz ludźmi w swojej firmie.  

**GH-Dash - zarządzanie pull requestami i issues z poziomu CLI**  
[https://dlvhdr.github.io/gh-dash/](https://dlvhdr.github.io/gh-dash/)  
**INFO:** Jeśli zarządzasz projektami hostowanymi na GitHubie, a jednocześnie lubisz pracować w terminalu i używać narzędzi podnoszących produktywność, to GH-Dash jest czymś, co przypadnie Ci do gustu. Możesz w nim, na przykład, zdefiniować odpowiednie filtry, które bezpośrednio w terminalu przedstawią Ci zadania, które pasują do zdefiniowanego wzorca. Możesz także zarządzać PR/issue na najbliższy sposób.  

**Apple Inteligence - o co w tym wszystkim chodzi? (film, 12 minut)**  
[https://www.youtube.com/watch?v=p2dhZ3AoDDs](https://www.youtube.com/watch?v=p2dhZ3AoDDs)  
**INFO:** Pod innym linkiem znajdziesz tekstowy opis usługi od Apple. Tutaj, w formie krótkiego filmu, wyjaśniono, na czym ma polegać integracja AI z systemem operacyjnym. Zapowiada się naprawdę interesująco, zwłaszcza że technologia ta ma działać w trybie offline, bez wysyłania twoich danych do chmury. Jeśli lokalny LLM nie poradzi sobie z zadaniem, wtedy zapyta cię, czy może poprosić o pomoc chmurę.  

**Apple Intelligence - nowy wymiar lokalnego AI w urządzaniach Apple?**  
[https://www.apple.com/newsroom/2024/06/introducing-apple-intelligence-for-iphone-ipad-and-mac/](https://www.apple.com/newsroom/2024/06/introducing-apple-intelligence-for-iphone-ipad-and-mac/)  
**INFO:** Nowe rozumienie skrótu "AI" jest dla mnie zabawne, ale sama technologia zapowiada się interesująco. Apple planuje wdrożyć do iPhone'a, iPada i Maca lokalny LLM, który przetwarza dane bezpośrednio na urządzeniu, a także świadczy usługi generowania tekstu dla użytkowników. Można to porównać do rozmowy z ChatGPT, której nie ma dostępu do internetu, ale ma dostęp do zawartości twojego urządzenia. Dobrą wiadomością jest ogromny nacisk na prywatność ze strony Apple. Złą wiadomością jest jednak fakt, że nawet jeśli posiadasz najnowszy model iPhone 15, możesz mieć problemy z korzystaniem z usługi, ponieważ wymagane są co najmniej 8GB RAM, a to oferują tylko modele PRO i MAX. Coś czuję, że to może mocno podbić sprzedaż kolejnego modelu iPhone.  

**Microsoft częściowo wycofuje się z funkcji Recall w Windows 11**  
[https://android.com.pl/tech/747032-windows-11-recall-czesciowe-wycofanie/](https://android.com.pl/tech/747032-windows-11-recall-czesciowe-wycofanie/)  
**INFO:** Firma wysłuchała głosów użytkowników i zdecydowała o opcjonalności funkcji Recall, która budziła obawy dotyczące prywatności. Teraz, aby ją włączyć, konieczna będzie weryfikacja przez Windows Hello, a większość działań będzie odbywać się lokalnie.  

**==LINKI TYLKO DLA PATRONÓW==**

**Prompt engineering - rozbudowany poradnik**  
[https://www.promptingguide.ai/](https://www.promptingguide.ai/)  
**INFO:** Inżynieria promptów to dziedzina, która rozwija się w zaskakującym tempie, umożliwiając efektywne korzystanie z dużych modeli językowych w różnorodnych zastosowaniach. Jeśli interesuje Cię, jak poprawić bezpieczeństwo i skuteczność AI, czy polepszyć wyniki zwracane przez LLM-y, ten poradnik może Ci się spodobać. To, co mi się podoba, to dołączony zbiór porad dla konkretnych modeli, ponieważ różnie reagują one na polecenia, ich format, użyty język itp.  

**Bezpłatny kurs Linuxa dla początkujących (film, 2h i 20m)**  
[https://uw7.org/un_2de25c45c391d/](https://uw7.org/un_2de25c45c391d/)  
**INFO:** Kurs dla osób, które chcą szybko załapać podstawy Linuksa. Nauczysz się zarządzać plikami, obsługiwać twarde i miękkie linki, ustawiać uprawnienia, zarządzać użytkownikami i grupami itp.