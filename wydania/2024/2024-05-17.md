Cześć!

Niedawno wróciłem z mojej 'spóźnionej majówki', stąd opóźnienie w wysyłce newslettera, ale ostatecznie udało się i jak co tydzień, przybywam z nowymi treściami.

Ostatnio wspominałem, że podzielę się z Tobą moimi kursami, które mogą Cię zainteresować. Pierwszy z nich jest darmowy, drugi to hit sprzedaży, a ostatni to nowość - poczęstuj się ;)

RegEx w 20 minut (darmowy) - prawdopodobnie najbardziej skondensowany kurs wyrażeń regularnych. Choć czas jego trwania może budzić wątpliwości, to jednak zawiera on wszystko to, co na co dzień w pracy z RegExów potrzebuje programista. Aktywując kurs, nie musisz podawać swoich prawdziwych danych. Jedynie poprawny mail jest wymagany, bo on będzie loginem do kursu.

Akademia Debugowania Linuxa - to najbardziej rozbudowany z moich szkoleń. Zawiera kilka godzin porad związanych z rozwiązywaniem problemów z siecią, z aplikacjami, z kontenerami, dyskami, systemem plików itp. To wiedza, która wzniesie Cię na wyższy poziom przy debugowaniu problemów z aplikacjami deployowanymi w linuksowym środowisku. Do końca maja to szkolenie jest dostępne w obecnej cenie.

Przetwarzanie Danych Tekstowych - praca z AWK, Perlem, JQ, cut, comm, join i kilkoma innymi narzędziami CLI. Wszystko to w bardzo skondensowanej formie, z dbałością o Twój czas. Jeśli planujesz kupić ADL (szkolenie powyżej), to przetwarzanie danych dostaniesz za darmo w prezencie. Nie kupuj ich więc oddzielnie.

 

Zapraszam do lektury dzisiejszego zestawienia :)

 

◢ #unknownews ◣

**OpenAI opublikowało swój nowy mopdel - GPT-4o**  
[https://openai.com/index/hello-gpt-4o/](https://openai.com/index/hello-gpt-4o/)  
**INFO:** GPT-4 Omni, bo tak brzmi jego pełna nazwa, to najbardziej rozbudowany model z oferty OpenAI, który potrafi wyciągać wnioski na podstawie danych audio, grafik oraz tekstu. Niestety, obecnie nie udostępniono aplikacji, która prezentowana jest jako demo na nagraniach. Docelowo, model ma między innymi pozwalać na interakcję wideo (pokazujesz mu, co widzisz) oraz audio w czasie rzeczywistym, czyli niczym podczas rozmowy z prawdziwym człowiekiem, bez opóźnień.  

**Komunikuj jak Senior Developer - wykorzystaj delty!**  
[https://read.highgrowthengineer.com/p/communicate-like-a-senior-use-clear](https://read.highgrowthengineer.com/p/communicate-like-a-senior-use-clear)  
**INFO:** Precyzyjna komunikacja może pozytywnie wpływać na twoją karierę w IT. Artykuł przedstawia serię wskazówek, jak mówić i pisać jak doświadczony inżynier, używając konkretnych danych zamiast ogólników. Dowiedz się, jak lepiej przedstawiać proponowane zmiany w projektach, a tym samym uzyskiwać wartościowy feedback i skuteczniej wpływać na decyzje w zespole.  

**Anatomia skutecznych zespołów IT - wg Spotify**  
[https://hybridhacker.email/p/the-spotify-squad-model-explained](https://hybridhacker.email/p/the-spotify-squad-model-explained)  
**INFO:** Istnieje szansa, że nie jeden, a kilka zespołów w firmie zostanie zaangażowanych do budowy zaawansowanych projektów w branży IT. Spotify dzieli się swoim przepisem na budowę "idealnych zespołów", które działają niezależnie, niczym małe startupy, ale nadal funkcjonują w jednej, dużej korporacji. Dowiedz się, jakie są zalety i wyzwania tego podejścia. Warto rzucić okiem.  

**Analiza taniego, chińskiego 'sprzętu szpiegowskiego' - jak on działa?**  
[https://ha.cking.ch/s8_data_line_locator/](https://ha.cking.ch/s8_data_line_locator/)  
**INFO:** Urządzenie znane jako "S8" można kupić dość tanio na jednej z chińskich platform sprzedażowych. Jest to kabel USB przypominający ładowarkę, ale mający ukryty slot na kartę SIM. Po jej instalacji możliwe jest "zadzwonienie na kabel" i podsłuchiwanie otoczenia. Można także namierzyć pozycję kabla za pomocą opcji GPS, tylko urządzenie nie posiada modułu GPS. Autor rozbiera nadajnik na części i analizuje jego możliwości, prześwietla oprogramowanie w nim zawarte i przedstawia pewne zagrożenia związane z takimi zabawkami. Mocno techniczna, ale i ciekawa lektura.  

**Prawa władzy dla... inżynierów oprogramowania?**  
[https://www.16elt.com/2024/05/11/swe-laws-of-power/](https://www.16elt.com/2024/05/11/swe-laws-of-power/)  
**INFO:** Ponad 20 lat temu została wydana książka "48 praw władzy". Przedstawiała ona metody zdobycia władzy w społeczeństwie i manipulowanie ludźmi. Autor tego artykułu postanowił wybrać pięć (jego zdaniem najważniejszych) praw z książki i dostosować je do potrzeb branży IT. Według niego niektórzy programiści nieświadomie stosują te zasady i szybko pną się po szczeblach kariery, podczas gdy inni, równie utalentowani, pozostają w miejscu. To jest lekko napisany artykuł, który tłumaczy, jak rozegrać korporacyjną grę na swoją korzyść.  

**Lista 10 najlepiej ocenianych aplikacji z Product Hunt w kwietniu**  
[https://blog.curiosity.ai/10-hottest-must-have-apps-in-april-2024-whats-new-on-the-scene-82add2ec9b48](https://blog.curiosity.ai/10-hottest-must-have-apps-in-april-2024-whats-new-on-the-scene-82add2ec9b48)  
**INFO:** To kolejna kompilacja z przeglądem i omówieniem aplikacji, które zadebiutowały na portalu Product Hunt w ubiegłym miesiącu. Wrzucam takie zestawienia, ponieważ nie każdy ma czas na śledzenie tego portalu, a takie comiesięczne podsumowanie pozwala wyłowić same perełki, bez przedzierania się przez gąszcz słabych aplikacji.  

**Życie po Spotify - jak wygląda życie po masowych zwolnieniach?**  
[https://uxdesign.cc/life-after-spotify-what-no-one-tells-you-about-life-after-layoffs-ec4730c1aa4f](https://uxdesign.cc/life-after-spotify-what-no-one-tells-you-about-life-after-layoffs-ec4730c1aa4f)  
**INFO:** Gdy na rynek wpada 17% ekipy dużej firmy, znalezienie pracy może nie być łatwe. Oto opowieść byłej pracowniki Spotify, która dzieli się swoją historią, odczuciami i problemami związanymi ze zwolnieniem. Poznaj jej drogę przez pięć etapów "żałoby po stracie pracy", a także spojrzenie na wyzwania rynku pracy, z którymi mierzą się osoby w podobnej sytuacji.  

**Podróbka historycznego identyfikatora pracownika Apple? - internetowe dochodzenie**  
[https://cabel.com/2024/05/16/the-forged-apple-employee-badge/](https://cabel.com/2024/05/16/the-forged-apple-employee-badge/)  
**INFO:** Ktoś wystawił na sprzedaż "przypadkiem zgubiony" identyfikator pracownika z numerem 10. Wszystko wygląda bardzo wiarygodnie. Co więcej, sprzedający ma nawet dowody, które podnoszą wiarygodność samego identyfikatora. Problemy zaczynają się, gdy na Twitterze odzywa się były pracownik Apple z numerem 8, a później do śledztwa dołączają kolejne osoby. Jak się domyślasz, ten kolekcjonerski identyfikator to podróbka, ale ciekawe jest to, jak zostało to udowodnione.  

**Lista 24 podstawowych technik pracy dla Architektów Oprogramowania**  
[https://www.workingsoftware.dev/fundamental-techniques-for-software-architects/](https://www.workingsoftware.dev/fundamental-techniques-for-software-architects/)  
**INFO:** Artykuł przedstawia zbiór niezbędnych technik, które pomogą nie tylko w projektowaniu solidnych systemów, ale także w ich dostosowaniu do celów biznesowych. Poznaj metody wspierające podejmowanie decyzji, minimalizowanie ryzyka i efektywną komunikację z zespołem oraz klientami.  

**Antywzorce przy soft delete na bazie danych - jak ich unikać?**  
[https://www.cultured.systems/2024/04/24/Soft-delete/](https://www.cultured.systems/2024/04/24/Soft-delete/)  
**INFO:** Tzw. 'miękkie usuwanie' może wprowadzać bałagan w bazach danych. Ten artykuł prowadzi nas przez zagadnienia integralności danych, powiązań między nimi i komplikacje zapytań, które mogą wyniknąć z tego podejścia. Poznaj alternatywne rozwiązania, które pomogą Ci lepiej zarządzać danymi w bazie, bez zaśmiecania jej.  

**Mac vs Windows vs Linux - który OS jest najlepszy dla programisty? (film, 9m)**  
[https://www.youtube.com/watch?v=AdygBbbEnco](https://www.youtube.com/watch?v=AdygBbbEnco)  
**INFO:** Który system operacyjny najlepiej nadaje się do programowania? Warto zapoznać się z tą dogłębną analizą od youtubera Fireship. Jak zwykle przy jego produkcjach, zachęcam do patrzenia na wszelkie argumenty z przymrużeniem oka. Treść jest częściowo rozrywkowa.  

**Dlaczego techniczne interview są coraz trudniejsze?**  
[https://www.softwaredesign.ing/blog/ai-is-the-reason-interviews-are-harder-now](https://www.softwaredesign.ing/blog/ai-is-the-reason-interviews-are-harder-now)  
**INFO:** Kandydaci dość często raportują, że poziom trudności na technicznych rozmowach o pracę wzrasta. Dzieje się to od niedawna. Co jest tego przyczyną? Gdybyśmy tylko wiedzieli, jakie powszechnie używane narzędzie trafiło w ręce programistów około dwa lata temu...  

**Nowe wersje kontenerów bez przestojów - Docker Rollout**  
[https://linuxtldr.com/installing-docker-rollout/](https://linuxtldr.com/installing-docker-rollout/)  
**INFO:** To narzędzie umożliwia aktualizację usług z Docker Compose bez przerw w ich działaniu. Artykuł przedstawia obsługę tego narzędzia. Zasada działania jest bajecznie prosta, ale jeśli narzędzie może wykonać wszelkie potrzebne kroki za nas, to może warto go użyć?  

**Metoda "na walizkę" - jak działają oszuści na Facebooku?**  
[https://demagog.org.pl/analizy_i_raporty/jak-oszusci-z-cypru-okradaja-polakow-oto-historia-pani-iwony/](https://demagog.org.pl/analizy_i_raporty/jak-oszusci-z-cypru-okradaja-polakow-oto-historia-pani-iwony/)  
**INFO:** Co chwilę powstają nowe metody wyłudzania pieniędzy przez internet. Jednym z hitów ostatnich miesięcy jest metoda "na walizkę" (nie mylić z metodą kradzieży samochodów!). Magazyn Demagog opisuje historię jednej z użytkowniczek Facebooka, która padła ofiarą takiego oszustwa. Warto wiedzieć, jak to działa i dać znać bliskim.  

**URLhaus - zgłaszaj i przeglądaj adresy URL z malwarem**  
[https://urlhaus.abuse.ch/browse/](https://urlhaus.abuse.ch/browse/)  
**INFO:** Jeśli jesteś dostawcą internetu lub hostingu i chcesz szybko blokować niebezpieczne adresy URL hostujące malware, możesz podpiąć się pod API wspominanej usługi i regularnie zaciągać nową czarną listę. Adresy do malware mogą Cię także zainteresować, jeśli zajmujesz się analizą tego rodzaju oprogramowania.  

**Jak kultura dopaminy rządzi branżą technologiczną**  
[https://andrewchen.substack.com/p/how-novelty-effects-and-dopamine](https://andrewchen.substack.com/p/how-novelty-effects-and-dopamine)  
**INFO:** Świat się zmienia, a niemal wszystkie powstające usługi i aplikacje dostosowują się do tych zmian. Użytkownicy szukają natychmiastowego zadowolenia, strzału dopaminy. Ten trend kształtuje to, jak działają i powstają współczesne aplikacje. Jako twórca aplikacji, masz wejść w ten dopaminowy świat, czy przeciwstawić się mu? O tym więcej w artykule.  

**Wnikliwa analiza backdoora w XZ Utils - wykład (film, 1h i 20m)**  
[https://www.youtube.com/watch?v=Q6ovtLdSbEA](https://www.youtube.com/watch?v=Q6ovtLdSbEA)  
**INFO:** Wiem, że na temat złośliwego kodu w bibliotece XZ było już sporo powiedziane, ale ten wykład zagłębia się mocniej w temat, pokazując pełen harmonogram odkrycia kodu oraz wyjaśniając, jak ten backdoor działał. To coś dla osób lubiących dogłębne analizy.  

**Prawdziwe rozmiary krajów - mapa**  
[https://truesizeofcountries.com](https://truesizeofcountries.com)  
**INFO:** Czy zastanawiałeś się kiedyś, jak naprawdę wygląda mapa świata bez zniekształceń typowych dla projekcji Merkatora? Ta strona pozwala na porównanie rzeczywistych wielkości państw poprzez nakładanie ich konturów na znane mapy. Zobacz, jak wyglądałby świat, gdyby wszystkie lądy były wiernie odwzorowane. Wszystkie państwa wyświetlane są w tej samej skali, bez zniekształceń. Odnajdź Polskę, a zobaczysz, o co chodzi. Mnie najbardziej zaskoczyła Antarktyda.  

**Czy Twoje hasła nadal są bezpieczne? - sprawdź to**  
[https://www.hivesystems.com/blog/are-your-passwords-in-the-green](https://www.hivesystems.com/blog/are-your-passwords-in-the-green)  
**INFO:** Przez lata publikowano tabele, pokazujące, jak szybko współczesne komputery potrafią złamać hasło składające się z 6, 8, czy nawet 10 znaków. Problem w tym, że wraz z rozwojem AI, dokonał się znaczący skok technologiczny mocy GPU, co porządnie zawirowało prezentowanymi statystykami. Czy współcześnie twoje hasło, które jeszcze 2-3 lata temu było całkiem niezłe, da się złamać w kilka godzin? Wrzucam to jako ciekawostkę.  

**Dokąd zmierza sztuczna inteligencja? - analiza trendów**  
[https://www.digitalnative.tech/p/where-does-ai-go-from-here](https://www.digitalnative.tech/p/where-does-ai-go-from-here)  
**INFO:** Jak wygląda temat adopcji sztucznej inteligencji w mainstreamie? Artykuł przedstawia analizę narzędzi AI, porównując wzrost popularności ChatGPT i Gemini. Zastanawia się również nad przyszłością tych technologii. Jeśli interesuje cię, jak AI wpływa na naszą codzienność i jakie zmiany szykują się na horyzoncie, ta lektura dostarczy ci solidnej dawki przemyśleń na ten temat.  

**Playlista z utworami nominowanymi podczas Pwnie Awards (39 filmów)**  
[https://www.youtube.com/watch?v=whEWE6WC1Ew&list=PLuoKBCfw80oKXW0nQABYqiRQRs5BQUo4Q](https://www.youtube.com/watch?v=whEWE6WC1Ew&list=PLuoKBCfw80oKXW0nQABYqiRQRs5BQUo4Q)  
**INFO:** Pwnie Award to coroczne nagrody przyznawane za najbardziej znaczące osiągnięcia i wpadki w dziedzinie cyberbezpieczeństwa. Wręczane są podczas imprezy Black Hat w USA. Jest tam także kategoria na "dzieła muzyczne". Wiele z nich to po prostu parodie dostosowane do nerdowskiego świata bezpieczeństwa. Niektóre są fajne.  

**PHP nie jest (już) taki zły - zmiany, które odmieniły język**  
[https://developerjoy.co/blog/php-doesnt-suck-anymore](https://developerjoy.co/blog/php-doesnt-suck-anymore)  
**INFO:** Czy wiesz, że PHP przeszedł ogromną metamorfozę od wersji 5.4? Ten artykuł przybliża ewolucję tego języka programowania, prezentując nowości takie jak traits, skróconą składnię tablic, anonimowe klasy czy wyrażenie "match". Zobacz, jak PHP stał się bardziej wydajny, czytelny i łatwiejszy w utrzymaniu oraz dlaczego warto dać mu drugą szansę. Jest to użyteczne nie tylko dla programistów tego języka, ale także dla jego hejterów, którzy ostatni raz użyli go produkcyjnie 10-15 lat temu.  

**Logdy - strumieniowanie logów aplikacji wprost do przegladarki**  
[https://logdy.dev/](https://logdy.dev/)  
**INFO:** Lubisz pracować z narzędziami, które posiadają interfejs sieciowy, ale aplikacja, którą próbujesz debugować, takiego nie posiada? Logdy to coś jak jq, tail, less, grep i awk połączone razem, dostępne w przejrzystym interfejsie użytkownika. Zobacz pierwszą animację na stronie, a od razu zrozumiesz, o co chodzi. To nie jest serwis, a pojedynczy plik wykonywalny, który możesz uruchomić lokalnie.  

**Sterowanie iPadem za pomocą wzroku? - tak, a do tego inne usprawnienia**  
[https://www.apple.com/newsroom/2024/05/apple-announces-new-accessibility-features-including-eye-tracking/](https://www.apple.com/newsroom/2024/05/apple-announces-new-accessibility-features-including-eye-tracking/)  
**INFO:** Apple zapowiada wprowadzenie nowych funkcji dostępności, które ułatwią korzystanie z urządzeń osobom z niepełnosprawnościami. Wśród nich znajdziemy śledzenie wzroku umożliwiające obsługę iPadów i iPhone'ów, a także Music Haptics, które pozwolą osobom niesłyszącym na odczuwanie muzyki dzięki silnikowi Taptic. Apple wprowadza jeszcze kilka innych usprawnień. Więcej w artykule. Koniecznie obejrzyj pierwszy osadzony film. Wygląda to imponująco.  

**Kleo - wygodniejsze przeglądanie treści na LinkedIn**  
[https://kleo.so/](https://kleo.so/)  
**INFO:** To jest narzędzie w formie rozszerzenia przeglądarki, które pomaga w łatwiejszym przeglądaniu treści twórców z LinkedIn. Nie trzeba przeklikiwać się przez archiwum, a dodatkowo można je lepiej wyszukiwać. Usprawnia również tworzenie nowych postów, co może się przydać, gdy jesteś twórcą online.  

**Porównanie Apache Kafka, RabbitMQ i ActiveMQ**  
[https://dev.to/somadevtoo/difference-between-apache-kafka-rabbitmq-and-activemq-4f1k](https://dev.to/somadevtoo/difference-between-apache-kafka-rabbitmq-and-activemq-4f1k)  
**INFO:** Jeśli przygotowujesz się do rozmów kwalifikacyjnych z zakresu projektowania systemów, ten artykuł rzuci światło na różnice między trzema popularnymi brokerami wiadomości: Apache Kafka, RabbitMQ i ActiveMQ. Dowiesz się, jakie mają modele komunikacji, jak wygląda ich skalowalność oraz wydajność. Jest to użyteczne podsumowanie także dla osób, które nie mogą się zdecydować, którą technologię warto wybrać.  

**Przyspieszenie pg_dump i pg_restore nawet pięciokrotnie**  
[https://blog.peerdb.io/how-can-we-make-pgdump-and-pgrestore-5-times-faster](https://blog.peerdb.io/how-can-we-make-pgdump-and-pgrestore-5-times-faster)  
**INFO:** Jak przyspieszyć proces backupu i przywracania baz danych Postgres? Artykuł przedstawia koncepcję "Parallel Snapshotting", która może znacząco zredukować czas potrzebny na te operacje, zwłaszcza w przypadku dużych tabel z danymi. Dowiedz się więcej o tej metodzie i jej zastosowaniu w narzędziu PeerDB, a także o wynikach benchmarków dla migracji dużej tabeli (1,5 TB).  

**Glance - dashboard zbierający dane z wielu źródeł (selfhosted)**  
[https://github.com/glanceapp/glance](https://github.com/glanceapp/glance)  
**INFO:** Chcesz, aby wszystkie twoje źródła informacji były zagregowane w jednym miejscu? Glance to samodzielnie hostowany panel, który pozwala na śledzenie RSS-ów, postów na subredditach, prognoz pogody, ulubionych zakładek, filmów z YouTube, a nawet notowań giełdowych i wiele więcej. Prosty w instalacji, dostosowany do urządzeń mobilnych i przyjazny dla użytkownika - to idealne narzędzie do organizacji potrzebnych Ci codziennie informacji.  

**Co kryją piksele? - gra online (wciąga)**  
[https://pixoguess.io/](https://pixoguess.io/)  
**INFO:** Czy potrafisz rozpoznać zapikselowane loga znanych marek fast foodów? A może wolisz marki samochodów, a może jeszcze inną kategorię? Możesz grać samodzielnie lub z kolegami (trzeba wygenerować im kod zaproszenia). Gra idealna na obniżenie piątkowej produktywności - to tak na wypadek, gdyby wszystkie artykuły na temat jej podnoszenia weszły za mocno ;)  

**Just a Temp - bezpłatna tymczasowa skrzynka mailowa na Cloudflare**  
[https://github.com/berrysauce/justatemp](https://github.com/berrysauce/justatemp)  
**INFO:** Ten projekt pozwoli ci jak najszybciej założyć własną usługę tempmaila we własnej domenie, używając do tego celu workerów od Cloudflare i ich usługi do obsługi przychodzących maili. Takie rozwiązanie może być użyteczne np., gdy jesteś testerem aplikacji i potrzebujesz setek kont mailowych odbierających wiadomości na potrzeby testów.  

**==LINKI TYLKO DLA PATRONÓW==**

**Lista zaawansowanych pytań rekrutacyjnych z JavaScript (+odpowiedzi)**  
[https://uw7.org/un_63f94cfa0babf/](https://uw7.org/un_63f94cfa0babf/)  
**INFO:** Chcesz sprawdzić swoją wiedzę z JavaScriptu lub przygotować się do rozmowy kwalifikacyjnej, jako jej uczestnik lub rekruter? Oto zbiór pytań, od podstawowych po zaawansowane, wraz z rozwiązaniami i wyjaśnieniami - idealny do odświeżenia materiału lub jako test umiejętności. Autor regularnie aktualizuje repozytorium, dodając nowe pytania i odpowiedzi. Jest tam też wersja przetłumaczona na język polski, ale niestety nie zawiera jeszcze wszystkich pytań.  

**Ponad setka podnoszących produktywność skryptów w Pythonie**  
[https://uw7.org/un_378ab688c4e3f/](https://uw7.org/un_378ab688c4e3f/)  
**INFO:** Autor zebrał w formie długiego artykułu dokładnie 103 skrypty, które oszczędzają czas, usprawniają codzienną pracę, pomagają w podejmowaniu decyzji lub zmniejszają liczbę popełnianych błędów w pracy. Jest tego sporo, ale może znajdziesz tutaj gotowca lub inspirację do zastosowania w swoim życiu, lub pracy.